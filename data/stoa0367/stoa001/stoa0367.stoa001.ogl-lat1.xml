<?xml version="1.0" encoding="UTF-8"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>
<TEI xmlns="http://www.tei-c.org/ns/1.0">
    <teiHeader xml:lang="eng">
        <fileDesc>
            <titleStmt>
                <title xml:lang="lat">Sacrorum Fastorum Libri XII</title>
                <author xml:lang="lat">Ambrogio Novidio Fracco</author>
                <funder>Center for Hellenic Studies</funder>
                <respStmt>
                    <resp>Published original versions of the electronic texts</resp>
                    <orgName ref="https://www.opengreekandlatin.org">Open Greek and Latin</orgName>
                    <persName role="principal">Gregory Crane</persName>
                    <persName role="principal">Leonard Muellner</persName>
                    <persName role="principal">Bruce Robertson</persName>
               </respStmt>
                 <respStmt>
                <persName> <forename>Heather</forename> <surname>Snowden</surname></persName>
                <orgName>University of Virginia</orgName>
                <resp>Digital conversion and editing</resp>
                </respStmt>
                  <respStmt>
        <persName>Lisa Cerrato</persName>
        <orgName>Perseus Digital Library</orgName>
        <resp>Digial editor</resp>
      </respStmt>
            </titleStmt>
            
            <publicationStmt>
                <publisher>Open Greek and Latin</publisher>
                <idno type="filename">stoa0367.stoa001.ogl-lat1.xml</idno>
                <pubPlace/>
                <availability>
                    <licence target="https://creativecommons.org/licenses/by-sa/4.0/">Available under a Creative Commons Attribution-ShareAlike 4.0 International License</licence>
                </availability>
                <date when="2021-06-13"/>
            </publicationStmt>
            
            <sourceDesc>
                <biblStruct>
                    <monogr>
                        <author>
                            <persName xml:lang="lat">Ambrogio Novidio Fracco</persName>
                        </author>
                        <title xml:lang="lat">Sacrorum fastorum libri XII</title>
                        <editor/>
                        <imprint>
                            <pubPlace>Rome</pubPlace>
                            <publisher>M. Antonius Bladus Asulanus</publisher>
                            <date>1547</date>
                        </imprint>
                    </monogr>
                    <ref target="https://archive.org/details/ambrosiinovidiif00frac/page/n35/mode/2up">Internet Archive</ref>
                </biblStruct>
            </sourceDesc>
        </fileDesc>
        
        <encodingDesc>
            <editorialDecl>
                <normalization>
                    <p>Standardized all ligatures and abbreviations and converted into normal text.</p>
                </normalization>
                <correction>
                    <p>Lace v. 0.6.18 copyright 2013-2020, Bruce Robertson, Dept. of Classics, Mount Allison University. Developed through the support of the <ref target="https://nbif.ca/en">NBIF</ref>.</p>
                </correction>
            </editorialDecl>
            
            <p>The following text is encoded in accordance with EpiDoc standards and with the CTS/CITE Architecture</p>
           <refsDecl n="CTS">
        <cRefPattern n="section" matchPattern="(\w+).(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1']/tei:div[@n='$2'])">
          <p>This pointer pattern extracts book and section.</p></cRefPattern>
        <cRefPattern n="book" matchPattern="(\w+)" replacementPattern="#xpath(/tei:TEI/tei:text/tei:body/tei:div/tei:div[@n='$1'])">
          <p>This pointer pattern extracts book.</p></cRefPattern>
    </refsDecl>
        </encodingDesc>
        
        <profileDesc>
            <langUsage>
                <language ident="lat">Latin</language>
            </langUsage>
        </profileDesc>
        <revisionDesc>
            <change when="2021-09-24" who="Lisa Cerrato">Review of markup and additional information</change>
            <change when="2021-06-13" who="Heather Snowden">initial markup of new file.</change>
        </revisionDesc>
    </teiHeader>
    
    <text>
        <body>
            <div type="edition" n="urn:cts:latinLit:stoa0367.stoa001.ogl-lat1" xml:lang="lat">
                <pb edRef="1a" facs="4013894_0039"/>
<div type="textpart" subtype="book" xml:base="urn:cts:latinLit:stoa0367.stoa001.ogl-lat1" n="1"> 
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="1">
<p>In hoc mense Ianuario Ianus bifrons fabulosus, cum sceptro, claue et naui, verificatur in Trinitate trifronte cum mundo pro sceptro clauibus et naui: nam Ianus bifrons in nube pater et spiritus sanctus erat : nato christo, addita est tertia frons: et orta est Trinitas. Tutela olim Iunonis: nunc Pauli ap.
<lb/>Tempora sacra cano latium reno- uata per annum:
<lb/>Summaque cum causis, imaque signa suis.
<lb/>Sancte pater, cuius nutu pia quaeque coluntur:
<lb/>Accipe lustratae relligionis opus.
<lb/>Perque altum da vela mihi ventumque ministra:
<lb/>Assuetus Cymbae tradere vela tuae.
<lb/>Vera hic sacra leges, concessaque munere diuum:
<lb/>Thureque quo veniat quaeque colenda dies.
<lb/>Priscaque cognosces, distent quid numina nostris:
<lb/>Aucta sit vt sacri ritibus ara noui.
<pb edRef="1b" facs="4013894_0040"/>
<lb/>Emendata etiam, non et mutata videbis
<lb/>Caetera: cum signis, quae nouus annus habet.
<lb/>Scilicet inspicies praedicta patere figuris:
<lb/>Mensibus et sanctas nominis esse notas.
<lb/>Adde quod et venies quoque tu persaepe legendus:
<lb/>Inueniesque sacros, quos facis ipse, dies.
<lb/>Es tu etenim terris, deus est, quod in aethere nobis:
<lb/>Cumque sedes diuis Tertius ipse tuis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="2">
<p>Tu quoque tranquillo Caesar me respice vultu:
<lb/>Atque tua e coelo sydera pande rati,
<lb/>Inspicies et tu tibi tradita festa per aras:
<lb/>Aequaque cum sancto munera patre feres.
<lb/>Hanc tu nam sedem bello, pace ille parauit:
<lb/>Tutaque relligio est inter vtrumque patrem.
<lb/>Praeterea vestra signantur imagine fratres:
<lb/>Dum tu ensem, claues exerit ille suas.
<lb/>Vtque duces illi rerum, patresque sacrorum,
<lb/>Sic patres, sic vos estis vterque duces,
<lb/>Annuite ergo mihi, laudes hic dicere vestras:
<lb/>Quae cano, cum diuis et date sacra loqui.
<lb/>Sic vobis, ducibusque sacris, populoque Quirini,
<lb/>Qui surgit, felix praebeat annus iter.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="3">
<p>Romulus Iliades cum iam noua regna teneret:
<lb/>Mensibus in latio quinque bis annus erat.
<lb/>Mouerat hunc rerum ratio: tempusque fefellit:
<lb/>Reppulit errorem temporis, arte Numa.
<lb/>Scilicet hic spatio distantia tempora iunxit:
<lb/>Addidit et menses mensibus ipse duos.
<lb/>Sic quoque non aptum peragebant saecula cursum:
<lb/>Caesaris haec magni ni quoque cura foret.
<pb edRef="2a" facs="4013894_0041"/>
<lb/>Illius officio celeri mora tradita soli:
<lb/>Annus et exactum nunc sibi tempus habet.
<lb/>Quoque prius fuerant, procedunt ordine menses:
<lb/>Nec series illis obfuit vlla loci.
<lb/>Venerat in terras aeterni conditor anni:
<lb/>Vltima iam nugis cum foret orta dies.
<lb/>Ritibus hic annus quo sacris cultior esset:
<lb/>Mensi, quemque secans, bis duo membra dedit.
<lb/>Moreque Mosiadum, spatiis postrema secutis,
<lb/>Sabbata de patria nomina voce dedit.
<lb/>Hebdomadas Graii, nos septima iure vocamus:
<lb/>Lux sua quod cursu, septima finit iter,
<lb/>Siue quod alterius confinia suscipit alter:
<lb/>Primaque luciferis efficit hora notas.
<lb/>Siue quod orbe suo numero repetuntur eodem
<lb/>Praeteritisque dies signa duobus habent.
<lb/>Lucibus his cunctis sunt numina prisca: manentque
<lb/>Numinibus dicti, syderibusque dies.
<lb/>Ast octaua biceps, dum facta recenset vtrinque:
<lb/>(De domino victrix quae sibi nomen habet)
<lb/>Sabbata conspicuo secum pulcherrima curru
<lb/>Inuehit: et niueis alta triumphat equis.
<lb/>Attamen, inspicitis si tradita iura diebus:
<lb/>Ara nec vna illis mensa nec vna datur
<lb/>Caetera conueniunt: et sunt simulachra priorum:
<lb/>Peneque nunc facies, quae fuit ante, manet.
<lb/>Nanque profestus erit: per quem non iura silentur:
<lb/>Festus erit: per quem sacra decebit agi.
<lb/>Ne tamen officio sic toto tempore perstent:
<lb/>Hic qui festus erat mane: profestus erit.
<pb edRef="2b" facs="4013894_0042"/>
<lb/>Est quoque qui patres includit: vespere quique
<lb/>Sanctus: et octauo qui terit orbe forum.
<lb/>Qui rogat: aut vigilat: qui festa secunda reducit:
<lb/>Annua quique refert debita thura rogis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="4">
<p>Victima quodque cadat deus his, sunt feriae et illis
<lb/>Nomina: quae imponi sustinuere senes.
<lb/>Vendicat alma parens, Iuno quas ante, calendas:
<lb/>Aligeri nonas efficiuntque suas.
<lb/>Et Ioue depulso trinus deus accipit idus:
<lb/>Tutelasque nouas sanctior annus habet.
<lb/>Qui subit hos: atrum dixit, sensitque vetustas:
<lb/>Nomen ab Aegypto qui modo notus habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="5">
<p>Ecce sed ipse cano dum tot surgentia fastis:
<lb/>Exoritur nobis, qui fuit annus auis.
<lb/>Sic sed vt a sacro nunc pendeat ille Decembri:
<lb/>Riteque principium debeat inde suis.
<lb/>Laeta dies orta est: sonat aes: tonat ardua moles:
<lb/>Felicesque frequens suscitat ara focos.
<lb/>Ore fauete omnes: laetis bona verba calendis
<lb/>Dicite: in alterna foemina, virque prece.
<lb/>Luce bona bonus annus eat: sic dicere priscis
<lb/>In Iani prima mos erat ante die.
<lb/>Tristia nec sibi mens, nec tristia sentiat auris:
<lb/>Omina ne vulgus rebus inesse putet.
<lb/>Dicta insint verbis felicia et aurea primis:
<lb/>Aureus, et felix, totus vt annus eat.
<lb/>Sed iam culta suos subit vtraque curia colles:
<lb/>Haecque patris faciem, Caesaris illa gerit.
<lb/>Altera more patrum Capitolia celsa frequentat:
<lb/>In vaticano est altera festa iugo:
<pb edRef="3a" facs="4013894_0043"/>
<lb/>Alare tarpeio populo plaudente senator
<lb/>Exit: proque nouis fascibus hasta praeit.
<lb/>Accipiunt populum sub odoris limina flammis:
<lb/>Proxima quae coeli, celsaque, templa tenent.
<lb/>Quaque rudes operum praebebant colla iuuenci:
<lb/>Hostia communes accipit alma preces.
<lb/>Itur: et hesterni lectis ineuntur honores:
<lb/>Atque suum sequitur per fora quisque ducem
<lb/>Martia signiferos iam spectat Roma tribunos:
<lb/>Sceptraque de summo tradita mane loco.
<lb/>Sensit ebur pondus: vix tota statur in arce:
<lb/>Tresque sedent: dicunt qui tria verba: viri.
<lb/>Accipiunt monitus patrio de more vocati:
<lb/>Riteque solenni prospera verba die.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="6">
<p>Interea, aeternus quia coeli limina seruas:
<lb/>Ad superosque aditum tu mihi primus habes.
<lb/>Trine parens rerum, Ianum qui denique formis
<lb/>Antiquum vt superes, nunc tria colla geris.
<lb/>Quod sacra cum causis paro dicere vera per annum:
<lb/>Signaque, iam coelo reddita certa tuo.
<lb/>Est homini si fas voces audire deorum:
<lb/>Vatibus vt castis ante fuisse putant.
<lb/>Ipse refer: Ianus, de quo sunt nomina mensi:
<lb/>Vnde biceps (lateat cum deus ille suos)
<lb/>Quisue sit: atque tibi cur est nunc forma triformis:
<lb/>Quam modo nos templo cernimus esse tuo.
<lb/>Adde simul triplicem cur non coluere priores:
<lb/>Credibile est veterum te prius esse deis.
<lb/>Hoc ego sic sumpta dicebam forte tabella:
<lb/>Vndique quum fundi lumine visa domus.
<pb edRef="3b" facs="4013894_0044"/>
<lb/>Adueniente deo, sensi loca iuncta moueri:
<lb/>Visus et est oculis ora referre meis.
<lb/>Non tamen hunc uidi (procul hinc mendacia vatum)
<lb/>Flamma sed in tota creuerat ipsa domo.
<lb/>Protinus ex imui, atque metu riguere capilli:
<lb/>Excidit et digitis sumpta tabella meis.
<lb/>Tunc velut ex alto tandem mihi reddita vox est:
<lb/>Hosque deo visa est ferre latente sonos.
<lb/>Pone metum vates, melioris conditor anni:
<lb/>Dictaque percipias, me referente, mea.
<lb/>Condere quod sacros voluisti carmine fastos:
<lb/>Primus et ad causas ora referre nouas.
<lb/>Fas fuit, vt posses me nunc audire loquentem:
<lb/>Saepe quod et patribus contigit ante tuis.
<lb/>Ante Chaos eum sim: nec me rudis illa vetustas
<lb/>Nosceret: ad fictos rettulit acta deos.
<lb/>Principe me vasto sunt haec data corpora mundo:
<lb/>Cum mare, cum tellus, sydera, massa forent.
<lb/>Quodque duos vultus rerum fert forma mearum:
<lb/>Ancipitem finxit rebus inesse deum.
<lb/>Praeterea expulsae per me cessere tenebra:
<lb/>Solque die currus, lunaque nocte tulit.
<lb/>Ire redire solent, aperire et claudere coelum,
<lb/>Solis equi: inde poli ianitor ille fuit.
<lb/>Sic ea, quae longi sibi sumpsit temporis acta:
<lb/>Omnia iam senis nostra diebus erant.
<lb/>Iain erat nobis cognomine, nomine Noes:
<lb/>Vir prudens, idem fortis ad arma tamen.
<lb/>Fuerat humanum genus in noua crimina: quum iam
<lb/>Aetheris indomitas mittere cogor aquas.
<pb edRef="4a" facs="4013894_0045"/>
<lb/>Condere praecipio viuentum semina ligno:
<lb/>Haud mora: praeceptis paruit ille meis.
<lb/>Summa natant orbis: referens animalia puppi,
<lb/>Deucalioneas, me duce, fugit aquas.
<lb/>Cogitur eiectus diuersas quaerere terras:
<lb/>Cumque suis varias carpere in orbe vias.
<lb/>Hinc te Roma petit (sed nondum Roma manebas)
<lb/>Hetruscumque iugum Tybris ab amne subit.
<lb/>Sic nomen fecere deo: velutique vocatus
<lb/>Iainus a Iain, Ianus in vrbe fuit.
<lb/>Arx erat huic collis: discesserat: acta minores
<lb/>Dant illi: collem ianiculumque vocant.
<lb/>Vidi ego vt ambages: mihi nec mea facta referri:
<lb/>Vnigena clausi saecula prisca nouis,
<lb/>Quodque homini tandem meus haesit ab aethere vultus:
<lb/>Est mihi pro vero reddita forma triceps.
<lb/>Quod triplicem dubitas me non coluisse priores,
<lb/>Falleris: ignari rem tetigere meam.
<lb/>Qui meus est titulus: fulmen dixere trisulcum:
<lb/>Tergeminamque Hecaten: tergeminumque canem.
<lb/>Tresque deas parcas: tres Gorgonas: adde Tridentem:
<lb/>Quaeque erat Alcidae: claua trinodis erat.
<lb/>Hesperides totidem: totidem cum partibus orbis:
<lb/>Tres charites: stygii nomina terna fori.
<lb/>Haec et plura quidem coluit sub nube vetustas:
<lb/>Dum nasci ignorat virgine posse deum.
<lb/>Nunc: quae obscura fuit ratio: patet omnibus: et iam
<lb/>Eruta de monstris est mea forma mihi.
<lb/>Oraque, quas domui, tres aspicientia partes:
<lb/>In loca non moto vertice terna fero.
<pb edRef="4b" facs="4013894_0046"/>
<lb/>Dixerat: hinc grates egi: pulsoque timore,
<lb/>Illius his absens verba secutus eram.
<lb/>Omnia cum pateant: fare o diuina potestas:
<lb/>Vnde deo fuerat clauis, et vnde ratis.
<lb/>Praefuerat coelo: partem spectabat vtranque
<lb/>Pax, et bella illi, formaque in aere biceps.
<lb/>Finieram: dixit: rerum fuit ille figura:
<lb/>Ceu Noes, clauis cui ratis ante fuit.
<lb/>Nanque prius natus quam corpora vestra subiret:
<lb/>Omnia consilio delituere meo.
<lb/>Ast vbi iam terris coelo demissus ab alto est:
<lb/>Vnus et e vobis ambulat orbe deus.
<lb/>Quae mihi tunc menti fuerant insignia regni:
<lb/>Huic tribui clauem, sydereamque ratem.
<lb/>Nauta fuit Noes: sit Petrus nauita dixit:
<lb/>Cum rate dat claues, imperiumque seni,
<lb/>Perque sacras ibunt munera nostra manus.
<lb/>Praesidet hic foribus coeli: et qui venit ab illo:
<lb/>Iuraque vertendi cardinis omnis habet.
<lb/>Clausa aperit (nato sic visum) claudit aperta:
<lb/>Fratreque cum gemino non minus ora gerit.
<lb/>Sanctior et Iano, Noe et praestantior ipso:
<lb/>Nunc sibi fert claues et regit ille ratem.
<lb/>Colleque de Iani, coeli dum Ianitor adstat:
<lb/>Eoasque domos, hesperiasque videt.
<lb/>Scilicet et portis, quas sanctas dicitis: ille
<lb/>Tempore dat pacem, bellaque iusta gerit,
<lb/>Fratreque cum magno proprio signatur in aere.
<lb/>Sintque velut triplex: cum patris ore micant.
<pb edRef="5a" facs="4013894_0047"/>
<lb/>De rate quo discas melius: licet aere vel auro
<lb/>Nota sit: ante fores cernitur acta noto.
<lb/>Desierat vocem dicentis voce sequebar:
<lb/>Ius ego condiscens temporis omne mei.
<lb/>Cognita de Iano mihi sunt: vetus inchoat annus:
<lb/>An satis has partes ipse December agit?
<lb/>Vt mihi sunt, dixit: confusae signa figurae:
<lb/>Sic confusa anni non minus ora vides.
<lb/>Primus enim meus est: in verbo virginis alter:
<lb/>Tertius est nati, sed pariente dea.
<lb/>Tres licet et maneant: tres hi dicuntur et vnus:
<lb/>Naturamque mei numinis inde tenent.
<lb/>Hique nouam signant, veterem meus iste figuram:
<lb/>Quae quia praecedit: tempora prima peto.
<lb/>Haec quoque prima peto: rerum quia prima creaui:
<lb/>Primus et ad leges ianua prima fui.
<lb/>Me quoque praeponit chorus: et mea gloria prima est:
<lb/>Carmine quum extremo nomina terna sonant.
<lb/>Si tuus et nati nobis confunditur annus:
<lb/>Principium sacri cui dabit ara sui?
<lb/>Sic ego: quum dixit: nascentis ducitur ara
<lb/>Huc mihi: vt occurram sic pater, ille patri.
<lb/>A me nam veniens in natum desinit annus:
<lb/>Surgit et a nato: sacraque gyrus habet.
<lb/>Octo inde et nobis (ceu saturnalia) luces
<lb/>Dant per templa aris munera, perque domos.
<lb/>Hinc quae vni dabitis: pariter sunt sacra duobus:
<lb/>Araque seiunctum non sibi munus habet.
<lb/>Ingrediens Ianus res commendabat agendo:
<lb/>Qui tuus est, dixi: num quoque cogit idem:
<pb edRef="5b" facs="4013894_0048"/>
<lb/>Ne sit iners rebus tunc prisci temporis annus:
<lb/>Res sibi libabant hac, ait: ille die.
<lb/>Ne tuus annus iners tibi sit: tu sacra frequentes:
<lb/>Inde sit auspicium rebus vt omne tuis.
<lb/>Luce quoque hac, dixi: praebebant vocibus aures:
<lb/>Dicimus hac num nos hinc bona verba die?
<lb/>Praebebant aures veteres tunc vocibus inquit:
<lb/>Praesentes quoniam non habuere deos.
<lb/>At quia nunc coram tibi coeli cernitur author:
<lb/>Ominibus pondus praebeat ille tuis.
<lb/>Finis erat dicti: dicto quum protinus addo:
<lb/>Quid tuba, quid carmen, postulat ante fores?
<lb/>Haec, ait: ob natum gratari forte solebant:
<lb/>Gaudia praeuertens nunc sibi nummus habet.
<lb/>Carmina cantantur: cantatis aera petuntur:
<lb/>Sim tuba, sim Cytharae, sim tibi carmen ego.
<lb/>Dulcia palma dabat, cum palma carica priscis:
<lb/>Nos quoque cum trita cur nuce mella damus?
<lb/>Praeterea, tempus haec cum natale requirat:
<lb/>Cum non nascaris: cur stipis aera petis?
<lb/>An veluti priscis nos praecipis acta referre?
<lb/>Omen vt aera ferant? dulcis vt annus eat?
<lb/>Nascitur ante mihi: legi nunc nascitur inquit:
<lb/>Estque ea natalis vtraque dicta dies.
<lb/>Dulces aere dato sic instauratis honores:
<lb/>Nec minus hac, illa munera luce placent.
<lb/>Caetera ne quaeras: proprio tibi plenius anno
<lb/>Ille canet: stabit quum puer ante pecus.
<lb/>Tunc ego: cur non est pariter communis et aedis?
<lb/>Est honor, est eadem si focus ara tribus?
<pb edRef="6a" facs="4013894_0049"/>
<lb/>Est laterana meo: madet illic ara cruore:
<lb/>Quem puer octaua fuderat ille die.
<lb/>Pincia tecta manent, hortorum proxima colli:
<lb/>Elysii titulum qui tribus vrbe facit.
<lb/>Hinc vaticanum, non moto pectore, tectum:
<lb/>Coeliolum cerno: Ianiculumque simul.
<lb/>Dixerat: et si quid iam quaerere forte volebam:
<lb/>Posce ait: hinc certa nam tibi voce dabo.
<lb/>Tunc ego sic: verbo pater o qui cuncta creasti:
<lb/>Rex, Pater, et Caesar, tres tua regna tenent.
<lb/>Aethere tres vnus vos sydera pace tenetis:
<lb/>Da rogo: pace hi tres inferiora regant.
<lb/>Haec ego: quum subito nutu tremefecit Olympum:
<lb/>Terque tonans micuit: ter tonuitque micans.
<lb/>Cumque sono in liquidum se sustulit aethera nubes:
<lb/>Igneaque a tergo visa columna sequi.
<lb/>Pax et erat: Pauli munus: quae sita per orbem
<lb/>Hoc duce per terras ambulat illa suas.
<lb/>Di seruate igitur Patrem et cum Caesare Regem:
<lb/>Qui terram, vt coelum trinus et vnus, habent.
<lb/>Nate paterque etiam sancto cum flamine, nobis
<lb/>Vnum qui facitis, tergeminumque, deum.
<lb/>Vt tribus annuitis iam in pace regentibus orbem:
<lb/>Annuite huic operi, carminibusque meis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="7">
<p>Interea ad sacrum tenerae properate puellae:
<lb/>Annus vt a vobis incipiendus eat.
<lb/>Ite: sed intacta velentur corpora veste:
<lb/>Hac decet in primis vos nituisse die.
<lb/>Pura placent superis: laetatur virgine virgo:
<lb/>Tendite iam castas vt facit illa, manus.
<pb edRef="6b" facs="4013894_0050"/>
<lb/>Trans Tyberim fuerat: nunc in Capitolia ducit
<lb/>Ara: trahat molles ne via longa pedes.
<lb/>Lecta deo sedes fuit haec natalibus horis:
<lb/>Et titulum. partus, et parientis habet.
<lb/>Magna Iouem quondam spectavit Creta sub antro:
<lb/>Sancta sub hoc sacro marmore Roma videt.
<lb/>Veiouis excelso fuit hoc quod vertice templum:
<lb/>Vertice in hoc noster vedeus illud habet.
<lb/>Nec tribuere Ioui sua fulmina: fulmina paruus
<lb/>Hic nec habet: dextram cernite: inermis erit.
<lb/>Est tamen in foeno: circumque tuetur ouile:
<lb/>Ducat vt hinc placidas signifer agnus oues.
<lb/>Iuncta seni puerum miratur virgo marito:
<lb/>Non secus ad cunas quam stupet ille nouas.
<lb/>Sed iacet, vt Cybeles saxo puer, ipse secandus:
<lb/>Virgo sed haec Cybele est: sed deus ipse puer.
<lb/>Ante deos populis placabant farra per aras:
<lb/>Additaque his puri lucida mica salis.
<lb/>Nullus erat culter qui aperiret viscera tauri:
<lb/>Primitiae frugum victima pinguis erant.
<lb/>Ast vbi plus libo placuerunt exta iuuenci:
<lb/>Ad sacra numinibus hostia cuique fuit.
<lb/>Ventum erat ex illis humana ad viscera cultris:
<lb/>Non intellectus dum petit exta deus.
<lb/>Isacus hinc nudus genitoris palluit ense:
<lb/>Palluit et gladiis Iphigenia patris.
<lb/>Solueret vt tenebras: de summo venit Olympo,
<lb/>Verus mente deus, corpore verus homo.
<lb/>Hic vbi sublimi patefecit in arbore corpus:
<lb/>Hac quoque qui sensit vulnera prima die.
<pb edRef="7a" facs="4013894_0051"/>
<lb/>Omnibus è ligno sacrum monstrauit et aram:
<lb/>Sanguineque à pecudum far redit ante deos.
<lb/>Ex authore suo retinent libamina nomen:
<lb/>Farraque sunt corpus, sanguis et vnda merum.
<lb/>Inque dei nostri viuunt formata figuram:
<lb/>Quodque domant hostes: hostia nomen habent.
<lb/>Luce sed hac nobis haec luxit gratia primum:
<lb/>Aque salutifero sanguine prima madet.
<lb/>Vnde sed hic mos est genitalia summa secandi:
<lb/>Et cur sit lux hoc nomine dicta canam.
<lb/>Dum putat Abramus genus vnde agnoscere possit:
<lb/>(Auctus enim nato sederat ille suo)
<lb/>Ideus, huic dixit: saxo lanietur acuto
<lb/>Pellis: ab octauo quum redit orbe dies.
<lb/>Dixerat: admonitus pater intellexit: et inquit:
<lb/>Fallor? an haec pellis sunt mihi signa maris?
<lb/>Sic erat: aurata prodit cum veste sacerdos:
<lb/>Atque tenens pueri mollia signa, refert.
<lb/>Qua nocet Adamus, meus hic hac parte secetur:
<lb/>Pars eadem vt populis vulnus, opemque ferat.
<lb/>Haec dicebat: onus saxo quum pellis ademit:
<lb/>Nomen, et exemplum gentibus inde dedit.
<lb/>Perstat adhuc illis vetus hic mos: pulsus ab vndis
<lb/>Est tamen et nostris res aliena sacris.
<lb/>Hinc, hac luce deus quod circumciditur infans:
<lb/>Lucifer antiqui nomina moris habet.
<lb/>Sed data certa nota est: totique salutifer orbi
<lb/>Dicitur: et titulum littera graia facit.
<lb/>Procidat omne genu: mare, tellus, sydera, venti:
<lb/>Pendet ab augurio nominis orta salus.
<pb edRef="7b" facs="4013894_0052"/>
<lb/>Instaurate dapes: sacrum bis tradidit ara:
<lb/>Natus enim legi est: natus et ante patri.
<lb/>Bis sue laeta dies caesa est: bis Curia donis:
<lb/>Bis cum melle stipem turba propinqua petit.
<lb/>Hoc deus ipse probat: hoc vsus praecipit anni:
<lb/>Hoc et amat ritus: sacraque nostra iubent.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="8">
<p>Addere consilium, sacris sua sydera rebus:
<lb/>Quaeque cadant coelo: quaeque oriantur, erat.
<lb/>Sed par ille deo est: oculis qui subiicit astra:
<lb/>Quique potest pura sydera mente loqui.
<lb/>Cum superis nostrum mutauit sydera coelum:
<lb/>Diuersumque ferunt lapsaque, et orta locum.
<lb/>Pande vias coeli, coelo puer edite: vosque
<lb/>Est quibus aetherias scandere cura domos.
<lb/>Aetheraque ingenio (si fas) supponite nostro:
<lb/>Ponimus ad certos dum noua signa dies.
<lb/>Pastor oues igitur septis vbi luce sequenti
<lb/>Clauserit: et fusco venerit hesper equo.
<lb/>Si quis ab his terris coelo sua lumina tollet:
<lb/>Et volet humanis altius ire locis.
<lb/>Id quod heri in templo, de templo cernet in astris:
<lb/>Praesepe in prima nocte nitere face.
<lb/>Creuerat ipse humili magnus deus ortus in antro:
<lb/>Cesserat et nostro Creta superba Ioui.
<lb/>Stramine quum immensus surgens ante ora suorum:
<lb/>Amplectensque suae colla parentis ait.
<lb/>Haec mihi pro cunis iam sint: in quo ipse iacebam:
<lb/>Tu praesepe poli sydera sume mei.
<lb/>Hactenus: et iecit patrio cunabula coelo:
<lb/>Forma subit stellas: caetera terra tenet.
<pb edRef="8a" facs="4013894_0053"/>
<lb/>Vtque forent tanti monumenta perennia facti:
<lb/>Qua rubet his Cancer: signa locumque dedit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="9">
<p>Sed cur astra suo properant decedere coelo?
<lb/>Et citius solito lucifer vrget equos?
<lb/>Addita bis senis lux est natalis ab ara:
<lb/>Nominaque inspecto sydere graia refert.
<lb/>An quia non fulsit sydus, sed syderis author?
<lb/>Effulgentis habet numinis illa notam?
<lb/>Pars negat hoc: idem sed quod sit visus in antro:
<lb/>Credidit a viso nomen habere diem.
<lb/>Festum et pascha vocant: non et stata festa sacerdos
<lb/>Mane sacro indicit: cunctaque spargit aqua.
<lb/>Mirificamque alii dicunt: plebs nomine regum:
<lb/>Inque suum vertit tempora clara forum.
<lb/>Omnibus e causis, ne certior erret origo:
<lb/>Iudicio vera est prima reperta meo.
<lb/>Vera sit illa licet: cur huic dare nomina reges
<lb/>Plebs putat: alternis dic mea musa modis.
<lb/>Ergo dei sydus nabatheo illuxerat orbi:
<lb/>Vnus de ducibus quum properemus ait.
<lb/>Attoluntur equis: arabes linquuntur et indi:
<lb/>Quique bibunt Gangen: et freta rubra secant.
<lb/>Quam cito di superi, Solymarum moenia tangunt:
<lb/>Quam cito ad Herodem fert noua fama metum.
<lb/>Iam loca contigerant: suppressit lumina sydus:
<lb/>Antrum adeunt: antri pro fore nullus erat.
<lb/>Vidit vt hos virgo: petimur conterita dixit
<lb/>Sancte senex: foeno conuoluitque deum.
<lb/>Vt venere duces (quod adhuc seruatur ad aram)
<lb/>Ante deum posito procubuere genu.
<pb edRef="8b" facs="4013894_0054"/>
<lb/>Tunc deus inspecto risit pueriliter auro:
<lb/>Extensa donum continuitque manu,
<lb/>Fit mora: mirantur numen tam paupere tecto:
<lb/>Tamque fere nuda ponere corpus humo.
<lb/>Herba torum dederat: fuerant cui sydera lectus:
<lb/>Cuique casa angusta est: huic domus ante polus.
<lb/>Discite magnanimi sublimia temnere reges:
<lb/>Pluribus ad superos haec via fecit iter.
<lb/>Haec aliquis dixit: regesque hos credidit idem:
<lb/>A quibus hanc dictam plebs putat esse diem.
<lb/>Sed cur regna vocant: cum sint conuiuia: dicam:
<lb/>Quid clamor, quid fax, quid chorus ipse petat.
<lb/>Nox erat: admonitu forte illis mota diebus,
<lb/>Ante dei stabat rustica turba casam.
<lb/>Conuenere duces, pastoralisque iuuentus:
<lb/>Bruma erat: imponunt grandia ligna foco.
<lb/>Stabat adhuc tenero vestitum gramine pratum:
<lb/>Festa parant: festis expediuntque dapes.
<lb/>Prima duces retinent loca vincti tempora lauro:
<lb/>Discumbuntque alii: qua facit herba torum.
<lb/>Vina dabant famuli: laudabant vina bibentes:
<lb/>Finis erat: choreas implicuere rudes,
<lb/>Parsque facem gestat: pars velat cortice vultum:
<lb/>Parsque canit stipula: certaque verba refert.
<lb/>Forma manet facti: reges imitentur vt ipsos:
<lb/>Conueniunt: festos instituuntque dies.
<lb/>Nocte coronatis quae hesterna clausa placentis:
<lb/>Venditur: vncta croco culta Popina tuo:
<lb/>Sors datur: illa faba est frustris inuenta: iocosum
<lb/>Vnde solet nomen regibus esse nouis.
<pb edRef="9a" facs="4013894_0055"/>
<lb/>Lectus erit: parat ille suo conuiuia sumptu:
<lb/>Saepeque collata sunt ea grata stipe.
<lb/>Pocula praebentur: prorumpit in aethera clamor:
<lb/>Rex et io ingeminant: rex tamen ipse bibit,
<lb/>Ocia sunt epulis: : exercent nocte choreas:
<lb/>. Atque prometheam sydus in orbe facem.
<lb/>Ora tegunt: et quae creuerunt temporis vsu:
<lb/>Scenaque dat ludos: donaque Mimus habet.
<lb/>Quodque putant regum quondam sub nomine factas:
<lb/>Has epulas regum nomine regna vocant.
<lb/>Adque atras luces solitum haec producere vulgus:
<lb/>Ociaque exactis saepius annus habet.
<lb/>Adiiciam sortes: et cur hac forte putemus
<lb/>Nocte loqui pecudes: somnia vera dari.
<lb/>Tempus, vina, iocus, lassarant corpora: quum sic
<lb/>Regibus e turba forsitan vnus ait.
<lb/>Dicite signorum quaeso coelique periti:
<lb/>Huc quoque vos quando stella venire iubet.
<lb/>Num sors cuique manet? deus hic num subiacet illi?
<lb/>Hocque anno nobis nunquid ouile dabit?
<lb/>Stella quidem sors est: ex illis rettulit vnus:
<lb/>Cuique manet: regnum pluribus illa dedit.
<lb/>Hoc dabit et puero: qui sistet ouilia patrum:
<lb/>Maximus et magno pro grege pastor erit,
<lb/>Dixerat: et coram pictum locat inde libellum:
<lb/>In quo plebs simili nunc sua vota iacit.
<lb/>Risit turba notas: laurumque oleamque petiuit:
<lb/>His et ait fatum nos quoque saepe damus.
<lb/>Phoebus amat laurum: praedicit carmine Phoebus:
<lb/>Docta Minerua: virens huius oliua fuit.
<pb edRef="9b" facs="4013894_0056"/>
<lb/>Vix ea: quum frondes crepitantes iecit in ignem:
<lb/>Vulgus adhuc sortes vnde referre solet.
<lb/>Hinc equus inde greges tunc ad praesepe iacebant:
<lb/>Quum pecus humana voce locuta refert.
<lb/>Cedite: non frondes, non fatum, talus, et ars, haec
<lb/>Sed deus iste puer, sed dea mater habet.
<lb/>Dicta probant: contra quod sunt iumenta locuta:
<lb/>Credimus in dominos hac quoque nocte loqui.
<lb/>Abscedunt somno moniti, versaque figura:
<lb/>Scilicet Herodes decipiendus erat.
<lb/>Nocte quod hic somnus non illos mane fefellit:
<lb/>Vulgus mane dari somnia vera putat.
<lb/>Sunt quoque nunc plebi: si vos prouerbia tangunt:
<lb/>Nati Epiphania festa abiere via.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="10">
<p>Quartus at hinc oriens vbi luce retexerit orbem:
<lb/>Accipiet Noes pro Ganymede locum.
<lb/>Aut puer ideus si dedignabitur illi
<lb/>Cedere: cum nectar misceat ipse Ioui,
<lb/>Quod fuit humani generis reparator in vndis:
<lb/>Cum phoebo, pulso Deucalione, micet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="11">
<p>Indeque ter dederit quum prima crepuscula Titan:
<lb/>Dimidia Cancer parte videndus erit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="12">
<p>Altera ab hac veniens hyemi discrimina ponit:
<lb/>Aequaque quae abscessit: quaeque sequetur erit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="13">
<p>At quarta e coelo quum lumina tollet Eous:
<lb/>Deteget et terras: decutietque gelu.
<lb/>Pandet in exquiliis vigilata nocte suburram
<lb/>Ignifer: et stabit cum sue flamma suo.
<lb/>Fax et equus sua templa petent: comes ibit asellus:
<lb/>Fit via iumentis: dum sua dona ferunt.
<pb edRef="10a" facs="4013894_0057"/>
<lb/>Flamma quid ergo refer poscit: quid munus equorum:
<lb/>Sancte senex: ritus admoneasque tui,
<lb/>Haec ego: demisso quum protulit ora cucullo:
<lb/>Atque ait extensa talia verba manu.
<lb/>Riserat hunc Balacus (dicens ostenderat ignem)
<lb/>Est mihi qui stygio factus ab hoste meus.
<lb/>Inque sacerdotes tulerat ferus agmina nostros:
<lb/>Pressit equum: pressum terruit ignis equum.
<lb/>Labitur: in lapsum rabidus tulit ora iugalis:
<lb/>Calcibus et morsu dilaniauit herum.
<lb/>Qualis vbi Hippolytus furiis distractus equorum:
<lb/>Aut qui threiciis esca feruntur equis.
<lb/>Auxerat hoc aram: casum sibi quisque timebat:
<lb/>Fax et eques veniunt: gestat asellus onus,
<lb/>Quadrupedumque datur demum mihi cura ferarum:
<lb/>Et quoscunque vides nunc dare munus equos.
<lb/>Dixerat: accensam grunnit quum porcus ad aram:
<lb/>Postulo: ait nostras hic docet esse feras.
<lb/>Iste sed est mutilus: collo tua concutit aera:
<lb/>Noscere quo possis: ne noceatur, ait.
<lb/>Aesque meum gestat: baculo quod cernis in isto:
<lb/>Quodque rogans aeger, collaque multa gerunt.
<lb/>Desierat: summo quum quid nam poste rogaui
<lb/>De ferro soleae crura ue secta, volunt.
<lb/>Ferro vota notat quadrupes: sed crura furoris
<lb/>Postibus haec pendent admonitura mei.
<lb/>Foemina, virque, tibi quare, quum furta queruntur:
<lb/>Tollunt ante tui numinis ora facem?
<lb/>Foemina, virque, mihi facit hoc: subrepta neganti
<lb/>Prouocet vt flammas ignis ab igne meas.
<pb edRef="10b" facs="4013894_0058"/>
<lb/>Me quoque coguntur fures in verba vocare:
<lb/>Et sacra tangentes numen adire meum.
<lb/>Vera negant: iurant: odit periuria flamma:
<lb/>Iraque virus habet saepius inde mea.
<lb/>Dixerat: ante focum ceu nudos stare lupercos
<lb/>Quum video: causam rettulit ille mihi.
<lb/>Sub Ioue sic nudus toleraui frigus et imbres:
<lb/>Cernere quaeque tuli corpora nuda placet.
<lb/>Haec mihi: velabant ardentia lumina sacrum:
<lb/>Cur rogo: placatur ignis ab igne refert.
<lb/>Prospicio: stabat depictus ad arcta viarum:
<lb/>Quaero: cum igne locos vt venereris ait.
<lb/>Oua ferebat anus: persona sonabat ad aram:
<lb/>Det causam vulgus: det tibi dixit anus.
<lb/>Hactenus: et solium pressit sublimis aceruum:
<lb/>Stabat et ante pedes multa tabella seni.
<lb/>Dona ferebat eques: capiebat dona minister:
<lb/>Dumque capit: capta pro face spargit aquam.
<lb/>Turbaque fit tecto: tota clamatur in ara,
<lb/>Cum daret hoc epulas: cum daret illa preces.
<lb/>Ergo pater dixi: tecum sit cura tuorum:
<lb/>In parthosque ignes, et tua tela iace.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="14">
<p>Vaticana tui pueri sacra templa subibant
<lb/>Saxia: erat domini prima quod orta dies.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="15">
<p>Itum erat huc: sacrae coram sonuere sagittae:
<lb/>Lucifer et pleno tempore quartus erat.
<lb/>Tunc ego: cui referam sacrum socio, ne tibi, ne?
<lb/>Ex adytis inquis quum Fabiane mihi.
<lb/>Quod referes vni: referes studiose duobus:
<lb/>Nomine quum simus: non sumus igne duo.
<pb edRef="11a" facs="4013894_0059"/>
<lb/>Adsis ergo mihi dixi: qui spicula torques:
<lb/>Qua via, qua porta est, nomine dicta tuo.
<lb/>Nude quid expectas: nudus stat diuus ad aram:
<lb/>Nudus obit: nudus corpora nuda petit.
<lb/>Iueris: hac factas venereris nocte sagittas:
<lb/>Durus et articulos annulus orbe iuuet.
<lb/>Senserat hic vulnus: quod vulnus senserat aufert:
<lb/>Atque dat his dictis ausonis ora fidem.
<lb/>Neglectus sua tela capit: prece sumpta recondit:
<lb/>Qua fuerit pictus, si sapis ille, caue.
<lb/>Sed satis haec: maias reuocat quum belliger aras:
<lb/>Tunc mihi tunc magna voce sonandus erit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="16">
<p>Nomentana vocat: silet appia: postera lux est:
<lb/>Ireque succinctas aspicit illa nurus.
<lb/>Diua faue: niueo cui factum nomen ab agno:
<lb/>Musa mea est sacri si studiosa tui.
<lb/>Si tua deduxi mecum qui sacra viderent:
<lb/>Et si deductis non via longa fuit.
<lb/>Ecce coronato sed victima fertur asello:
<lb/>Ore fauete: agni sunt tamen illa duo.
<lb/>Ponitur ante focos: connubia laeta puellae
<lb/>Poscite: bis nupsit nam pia virgo deo.
<lb/>Quosque tulit longos orate ad colla capillos:
<lb/>Repperit vnde sibi saepe puella virum.
<lb/>Sed iam spargit aquam: iam concinit ore sacerdos:
<lb/>Subsecat et vellus: poscere cuique licet.
<lb/>Par erit hoc cerae: fuerit qua corpore tonsum:
<lb/>Corpore id hac nostro ferre putatur opem.
<lb/>Ante suum reges cingebant vellere pectus:
<lb/>Pantherae Euander: Romulus ipse lupae.
<pb edRef="11b" facs="4013894_0060"/>
<lb/>Mos venit ad patres: agni de vellere torquis
<lb/>Alba sit: at virgo pectine densat opus.
<lb/>Insuitur lino solenni fascia plumbo:
<lb/>Sacraque fit munus patribus inde nouis.
<lb/>Ante tamen bustis fratrum requiescit ad aram:
<lb/>Sanctaque fit tactis ossibus, aucta prece.
<lb/>Hinc viuum comitatur herum: nec morte relinquit:
<lb/>Cui quod gesta palam, pallia nomen habet.
<lb/>Pontificis fieri capitis quoque tegmina credunt:
<lb/>Lanigeri vnde docet se gregis esse ducem.
<lb/>Pellitosque sui proceres circum aspicit agni:
<lb/>Hi pro quo similes in statione manent.
<lb/>Teste natatoris populo data dona sed arae:
<lb/>Quoque modo venit: victima bina redit.
<lb/>Dumque tamen redeunt: populo velluntur eundo:
<lb/>Et pietas illis et via longa nocet.
<lb/>Aut breuis: aut dempta est his lana: feruntur ouili:
<lb/>Crescat vt haec: placidas inter aguntur oues.
<lb/>Antiquique memor moris comendat euntes
<lb/>Pastor: et Agnetem nunc colit: ante Palem.
<lb/>Qua patri est Baccho: tibi qua Constantia templum:
<lb/>Interea recreant corpora fessa nurus.
<lb/>Parsque fabas poscit: violas pars nacta: lacertas
<lb/>Dum pauet: approperant tempora veris ait.
<lb/>Si qua parens facta est: natos imponit asello,
<lb/>Non secus ac agnos pertulit ille modo.
<lb/>Perque viam uectis longam ientacula praebet:
<lb/>Hoc et ait vobis cras quoque fiet idem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="17">
<p>Postera lux aderit, sacris operata duobus:
<lb/>Quum complexa suos laeta resumit iter.
<pb edRef="12a" facs="4013894_0061"/>
<lb/>Et nomentana dudum lassata: subibit
<lb/>Qua titulus portae est: qua tibi Paule viae.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="18">
<p>Nox vbi quarta suo diffundet sydera coelo
<lb/>Anguis ab ensifero pulla venena feret.
<lb/>Vt perhibent: illa nam ponit nocte veternum:
<lb/>Et capit a tristi gramine pastus opes.
<lb/>Zona refert anguem: nulli sit proxima lecto:
<lb/>Quam procul est illo: tam procul anguis erit.
<lb/>Ille torum primi violauit dente parentis:
<lb/>Secubet hac coniux nocte pudica viro.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="19">
<p>Mensis ab extremo lux septima fulminat ense:
<lb/>Et ducis a verso pectore nomen habet.
<lb/>Est sed clara dies: auidi gaudete coloni:
<lb/>Quamlibet hic vobis fertilis annus erit.
<lb/>Bella gerunt venti: gaudebit sanguine Mauors:
<lb/>Nubila sunt: aderit cum lue dira fames.
<lb/>Ne quis vana putet: seruauit signa vetustas:
<lb/>Notaque tarsiacis esse feruntur auis.
<lb/>Orbes anguis habet, conformes orbibus anni:
<lb/>Vnde seni credunt talia iure dari.
<lb/>Iam dicturus eram: cur illi pareat anguis:
<lb/>Voce sed a iuuenum munera mensis erant.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="20">
<p>Nunc quoque conuersas sibi postulat ara puellas:
<lb/>Quae, quia conueniunt nomine: thura ferunt.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="21">
<p>Quarta repellebat radiis Aurora tenebras:
<lb/>Optabam rostrum corue referre tuum.
<lb/>Ipsa sed adueniens iterum rem intercipit Agnes:
<lb/>Ante trifontanum diua secunda diem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:1" n="22">
<p>Quae sequitur festis reserabit quattuor aram:
<lb/>Inter quae coeli tempora scala petit.
<pb edRef="12b" facs="4013894_0062"/>
<lb/>Quisquis es: hic diuum supplex veneraberis ossa:
<lb/>Proximus ex illis nomina collis habet.
<lb/>Pectore qui dudum verso conuerterat ensem:
<lb/>Inque dei partes hospes ab hoste redit.
<lb/>Subdiderat stratus romanae colla securi:
<lb/>Oraque tot populos quae docuere deum.
<lb/>Ex humeris subito, quum saeuae vulnere dextrae
<lb/>Ter caput assiliens, fonte ter edit aquas.
<lb/>Tres totidem casus construxit fontibus aras:
<lb/>Perpetuumque trium nomine dixit opus.
<lb/>Qui profitere deum gradibus descende per vndas:
<lb/>Spargeque descendens ter tibi rore caput.
<lb/>Ter bibe: numen habent: nostris mendacia verbis
<lb/>Sint procul: incolumis qui bibit inde redit.
<lb/>Postremi obscuram si quis mirabitur vndam:
<lb/>Plus terrae dicat, plusque cruoris habet.
<lb/>Omnia reddentur madido felicia ramo:
<lb/>Tecto si pure sumpta feratur aqua.
<lb/>Siue quod illa suis saluos agit haustibus aegros:
<lb/>Inque suas vires languida membra vocat.
<lb/>Siue quod est domini de nomine nacta salutem:
<lb/>Saluia sit quamuis: saulia nomen habet.
<lb/>Illa quod est eadem quoque nomine dicta perennis:
<lb/>Soluitur et primus quod mihi forte labor.
<lb/>Da pater: es tu etiam studiis quia gloria nostris:
<lb/>Hoc tecum vt sacro fonte perennet opus.
<lb/>Explicit Liber primus.
<pb edRef="13a" facs="4013894_0063"/></p></div></div>
                           
<div type="textpart" subtype="book" xml:base="urn:cts:latinLit:stoa0367.stoa001.ogl-lat1" n="2"> 
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="1">
<p>In hoc mense Februario, ramus lauri, virga pinea, lana, farra cum sale, purgamina fabulosa verificantur in faculis cereis ex filo lanae bombicinae, et sale aquae sanctae, qua illis benedicitur in purificatione, et hostia ex farre: suntque illae cum his vera purgamina. Tutela olim Neptuni? nunc Petri apost. piscatoris.
<lb/>Primus habet finem cum primo mense libellus.
<lb/>Este duces Elegi cura secunda mei.
<lb/>Iam te alii Caesar: nos sacra canamus et aras:
<lb/>Res licet haec breuibus sit quoque magna rotis.
<lb/>Vt sit: erit laudi: pater hanc modo sancte sequaris:
<lb/>Auspiciis cuius per freta vela damus.
<lb/>Ferre Ioui nequeo cum Caesare ab hostibus arma:
<lb/>Ireque in auratis curribus ante deos.
<lb/>Quod licet, ista tibi gerimusque, damusque, trophaea:
<lb/>Sacraque cum titulis, numinibusque tuis.
<lb/>Quae, quia tam paruis didici procedere pennis:
<lb/>Haecque meis humeris sarcina maior erat.
<lb/>Grata feras: certe voluit mea musa probare:
<lb/>Exiguas vires pectoris esse mei.
<pb edRef="13b" facs="4013894_0064"/>
<lb/>Quare tu quoniam cum virgine sanctus ad aram:
<lb/>Inueheris, primis pro Simeone sacris.
<lb/>Quanlibet adiicias, sumpto pro carmine, vires:
<lb/>Hoc opus, vt duce te, quo pede coepit eat.
<lb/>Ne sacrum interea fallat, ne mensis in anno:
<lb/>Vnus ab adiectis iste duobus erit.
<lb/>Sit licet et breuior: fert tempora quarta diei:
<lb/>Bisque sibi expleto nomen ab asse facit.
<lb/>Nempe quod Egeriae non viderat ante maritus:
<lb/>Cum daret hunc anno: Caesar id ipse videt.
<lb/>Februa dicebant: quaecumque piamina prisci
<lb/>Purgabant illis corpora nostra prius.
<lb/>Illa sed his laurus, pinusque, et lana, fuerunt
<lb/>Regis: cum mica, farraque tosta, salis.
<lb/>Quid facerent? culpae nondum qui virgine causam
<lb/>Tolleret: incestam caede piarat humum.
<lb/>Ast ea, quae nunc sunt: sint vt purgamina vera:
<lb/>Dat dea cras illis purificata fidem.
<lb/>A lare pontificum poscuntur februa mane:
<lb/>Illaque poscenti candida cera datur.
<lb/>Purior haec lauro est: lanaque beatior omni:
<lb/>Sanctior et pinu: farreque vera magis.
<lb/>Post primam ergo diem, nos vt distare putemur:
<lb/>Haec datur: et titulum mensis honoris habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="2">
<p>Ecce sed exoritur face multa lucifer: huius
<lb/>Dum vocor ad causam nominis, alma faue.
<lb/>Laeta fuit tepidis olim carbonibus ara:
<lb/>Nunc ea virginei munera mellis habet.
<lb/>Igne quod his candet fax cerea nomina cepit:
<lb/>Quodque frequens hodie est, hinc sacra dicta dies.
<pb edRef="14a" facs="4013894_0065"/>
<lb/>Tempore non alio maior concursus ad aram:
<lb/>Non quia sacra iubent: sed quia cera datur.
<lb/>Vna nec ara satis: tota discurritur vrbe:
<lb/>Et laus est multas obtinuisse faces.
<lb/>Iam pater inuehitur, sacro comitante Senatu:
<lb/>Quisquis ades: celsus dum sedet, ore faue.
<lb/>Ara stat: et plena munus suffitur acerra:
<lb/>Discolor et pura cera piatur aqua.
<lb/>Iamque ille e solio coetus admittit euntes:
<lb/>Itur et ad sanctos per loca multa pedes.
<lb/>Teda datur: patres poscunt: poscitque senator:
<lb/>Perque gradus digni plusque, minusque, ferunt.
<lb/>Ara fores pandit: felix sibi curia donum
<lb/>Sumit: et absque illo rarus ab aede redit.
<lb/>Grande dat exemplum: totam nam culta per vrbem
<lb/>Quod pater hic: populo quaelibet ara facit.
<lb/>Saepe tamen nulla queritur vicinia teda:
<lb/>Saepeque nobilibus non habuisse dolet.
<lb/>. Vt careant voto: nec sint in tempore cerae:
<lb/>Dentur vt his: tedis non erit vna dies
<lb/>Mense sub extremo quaerentem munera vidi:
<lb/>Munera quaerenti debita cera data est.
<lb/>Vnde sed est huius facis vsus, discere quaeris:
<lb/>Curque, nouis sacris, addita pompa faci.
<lb/>Forte Ceres tecum mensas Arethusa petebat:
<lb/>(Non trahet in longas fabula prisca moras)
<lb/>Pone sequebatur magnam Proserpina matrem:
<lb/>Ver erat: ad flores rettulit ora nouos.
<lb/>Laeta sinus implet: sociis seiungitur ipsis:
<lb/>Mater abit: solis restitit illa locis.
<pb edRef="14b" facs="4013894_0066"/>
<lb/>Rex videt vmbrarum: visaeque cupidine captus
<lb/>Occupat: et velox in sua regna trahit.
<lb/>Rapta vocat matrem: clamore exterrita mater
<lb/>Vertitur ad comites: et mea dicit vbi est?
<lb/>Dicit vbi est? subito loca quum diuersa pererrat:
<lb/>Est tamen in nullis illa reperta locis.
<lb/>Quid faciat: nox est: nec nocte morabimur inquit:
<lb/>Accenditque faces ignibus Aetna tuis.
<lb/>Faxque fuit pinus: primus facis vsus in illa:
<lb/>Repperit: inuentae festa fit illa dies.
<lb/>Nupta fuit Diti: teda hic celebrare calendas
<lb/>Mandat: erat mensis manibus iste sacer:
<lb/>Roma deam coluit: Cereris quaesita quod igne est:
<lb/>Institui pompam matris honore iubet.
<lb/>Gestarique faces: fora circum has ipsa ferebat
<lb/>Hesterna ardentes plurima nocte nurus.
<lb/>Nascitur humana vestitus imagine: secum
<lb/>Attrahit et multo sydere nocte duces.
<lb/>Redditur et templo, mater comitata puellis:
<lb/>Sacraque post primam lux ea mensis erat.
<lb/>Magna quod haec mater, mater magna illa quod esset:
<lb/>Deseruit pompam virgine uicta Ceres.
<lb/>Induit hinc vittas patrum, procerumque corona:
<lb/>Et prodit, multa conspiciturque face.
<lb/>Rostra petunt: vehitur pater ostro, pictus et auro:
<lb/>Ventum erit: ad populum cerea dona iacit.
<lb/>Frangitur in partes munus, fit praeda potenti:
<lb/>Omnibus et templis pene videtur idem.
<lb/>Causaque cur fiat: non est obscura: putatur
<lb/>Hac matrona die non habuisse suam:
<pb edRef="15a" facs="4013894_0067"/>
<lb/>Moesta domi, ritu, stetit vt forte illa, relicto:
<lb/>Ante deam rubuit: deposuitque caput.
<lb/>Nox, dolor, et lachrymae, somnum fecere iacenti:
<lb/>Accipit a diua victa sopore facem.
<lb/>Aduenit alipotens: segnem, immemoremque, lacessit:
<lb/>Da et tedam cum non hanc merearis, ait.
<lb/>Hactenus: et manibus tentat diuellere ceram:
<lb/>Vimque infert: latam reppulit illa manu.
<lb/>Nititur abreptam dum sumere fortis vterque:
<lb/>Scinditur in partes cerea praeda suas.
<lb/>Excutitur somno: vigilans rem repperit ipsam:
<lb/>Anteque miratur munera fracta pedes.
<lb/>Missilis ex illo faculae dependet origo:
<lb/>Plebsque facit: faciunt forte quod ante duo.
<lb/>Hinc per templa furor, subit hinc noua bella sacerdos:
<lb/>Fitque iocus pueris diripiturque palam.
<lb/>Saepius exustus crinem, impatiensque rapinae,
<lb/>In medio sacras agmine linquit opes.
<lb/>Gaudet magna parens facto: fierique quot annis:
<lb/>Nocte quod in cera fecit vterque sacra.
<lb/>Ecce sed in calidis turtur deponitur aris:
<lb/>Albaque dat gemitus iuncta columba mari.
<lb/>Prisca recensentur grandaeui oracula vatis:
<lb/>Accipiat flammas fax data cuique nouas.
<lb/>Interea hanc dicam cur noxia pellere tecto
<lb/>Credimus, et cera saepe iuuare sua.
<lb/>Scilicet ad templum, sese voluentibus annis,
<lb/>Iret vt ipse senex: venerat ipse puer.
<lb/>Accipit hunc vates: vatem gerit ille gerentem:
<lb/>In puero puer est factus et ipse senex.
<pb edRef="15b" facs="4013894_0068"/>
<lb/>Vidit vt hunc: ignes subito concepit: et inquit:
<lb/>Viderunt oculi quod cupiere mei.
<lb/>Mater aue: castas inter venerabere nymphas:
<lb/>Cum nato, rerum ius erit omne tuum.
<lb/>Fama sed heu, pariet vulnus: peperisse dolebit:
<lb/>Hactenus: et medio est lingua retenta sono.
<lb/>Palluit his virgo: saxo et moestissima sedit:
<lb/>(Extat adhuc) et ait da meliora puer.
<lb/>Indeque complectens magno dedit vbera nato:
<lb/>Fouit et amplexum: ceu modo semper agit.
<lb/>Hinc nos, mane licet sancta sumatur ab ara
<lb/>Thureque, et a pura tacta feratur aqua.
<lb/>Quod suus his rebus, quas dudum instare canebat:
<lb/>Exitus accessit: verbaque nacta fidem.
<lb/>Credimus accensas expellere tristia ceras:
<lb/>Vsibus et nostris pluribus esse sacras:</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="3">
<p>Haec eadem dubio si non me frigore fallit:
<lb/>Prima sibi nitidi tempora veris habet.
<lb/>Haec ego: quum fateor, si das prouerbia, dixit:
<lb/>In facis hac hora frigus abisse foras.
<lb/>Sed quater his denas luces sol imperat addi:
<lb/>Tactaque qua est illo: sub niue stabit humus.
<lb/>Ergo quater decimos iungas ad frigora soles:
<lb/>Atque tibi haec hyemis signa manentis erunt.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="4">
<p>Tunc quoque Roma ducum gratatur mane tribuno:
<lb/>Publica pro regno qui gerit arma sacro.
<lb/>Attamen hic, a quo castris praefectus et armis:
<lb/>Vt pater ipse ducis, sic pater vrbis erat.
<lb/>Di seruate igitur nobis natumque, patremque:
<lb/>Augeat hic aras vt ducis, ille duces.
<pb edRef="16a" facs="4013894_0069"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="5">
<p>Lucifer ortus erat: templo matrona ferebat
<lb/>Virginis hesternam quam tulit aede Facem.
<lb/>Subsequor, ara breuis populo tamen apta frequenti est:
<lb/>Limina post pacis Mercuriique forum.
<lb/>Haec erat et Blasi: comitem, ritumque secutus,
<lb/>Ingredior: posito procubuique genu.
<lb/>Pronus adorabam: haec accendit lumine tedam:
<lb/>Et tenet accensam: dum sacra verba colit.
<lb/>Interea lanis vngebat nuda sacerdos
<lb/>Guttura: qua summis faucibus ora sonant.
<lb/>Tunc ego defigens oculos in imagine dixi:
<lb/>Admoneas ritus me pater ipse tui.
<lb/>Haec ego quaerebam: mitraque, pedoque, decorus,
<lb/>Hos mihi quum subito protulit ore sonos.
<lb/>Cura puer quondam carae fuit vnica matri:
<lb/>Mensa aderat: piscis tradidit illa caput.
<lb/>Incidit in spinam: curuum ceu piscis in hamum:
<lb/>Praedaque fit pisci: piscis vt ipse fuit.
<lb/>Quid faceret? flebat mater: natusque iacebat:
<lb/>Atque fere in toto corpore frigus erat.
<lb/>Aduocor: ore cano sacro ter carmina: terque
<lb/>Vngo canens oleo guttura: viuus erat,
<lb/>Sic quae visa mori nati confusa dolore,
<lb/>In nato mater sospite sospes erat.
<lb/>Hinc madidam virga protendit carmine lanam
<lb/>Vir sacer: et feci quod prius ipse: facit.
<lb/>Dixerat: adde facem subiunxi: vertor ad aram:
<lb/>Quum video panem qui positurus erat.
<lb/>Adde quoque hunc dixi: quum causis ille duabus
<lb/>Soluit quaesitis comiter ora meis
<pb edRef="16b" facs="4013894_0070"/>
<lb/>Scilicet errabam, syluis contentus, et antris:
<lb/>Porrigit Argeum qua sua saxa iugum.
<lb/>Orphea voce ferae, me sunt pietate secutae:
<lb/>Porcus erat viduae: praeda fit ille lupi.
<lb/>Detulit ante pedes: porcum lupe redde gementi,
<lb/>Iussa dabam, viduae reddidit ille suem.
<lb/>Caeditur: exta dedit: panem pia iunxit et extis,
<lb/>Atque facem: munus testificata meum.
<lb/>Panis, faxque datur: quorum manet vtilis vsus:
<lb/>Quamque homini prodest: tam iuuat ille feras.
<lb/>Hactenus: et sumpto tacuit mihi pectine pastor:
<lb/>Votaque collata suscipiebat ope.
<lb/>Pars oleum folio: hi panem tedamue ferebant:
<lb/>Parsque sacris lanis guttura nuda dabat.
<lb/>Tunc ego sic: solidam mihi des in carmina vocem
<lb/>Diue rogo dixi: collaque nostra iuues.
<lb/>Dictaque quo fierent: nudans ad pinguia collum,
<lb/>Ore dedi iugulum cernuus, aera manu.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="6">
<p>Non procul hinc iunctam celebrabat Agonius aram:
<lb/>Luce quod hac regno est aucta Iacobe tuo.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="7">
<p>Tertia lux finit venientes vespere nonas:
<lb/>Atque latet liquidas vrna tenentis aquas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="8">
<p>Tempus idem matres retinebit valle Quirini:
<lb/>Munera lactiferis qua capit ara focis.
<lb/>A penso et telis igitur cessate puellae:
<lb/>Nullaque sit calathis hac operosa die.
<lb/>Nocte vocate Agatham: tulerint qua nomina vocem:
<lb/>Lac veniet matri: flammaque nulla nocet.
<lb/>Corpora nam flammis sacrauit, et vbera ferro:
<lb/>Testis erit Catane: virgo quid igne valet.
<pb edRef="17a" facs="4013894_0071"/>
<lb/>Scilicet eueniunt quoties incendia tectis:
<lb/>Et furit: humana nec cadit ignis ope.
<lb/>Virginis a velo sua per certamina victus,
<lb/>Contrahit extincto Mulciber igne caput.
<lb/>Sed nunc ignis abest: cures lactaria matres:
<lb/>Poscat et hinc munus crebrius ara tuum.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="9">
<p>Quae venit, aeolio Boreas licet insonet antro:
<lb/>Mulcebit Zephyris aequora tota dies.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="10">
<p>Tertia lux oritur: ventis ne nauita credas:
<lb/>Diuersam faciem nam gerit ista sibi.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="11">
<p>Aliger hinnit equus: Pallantida poscit eandem:
<lb/>Noster in assueto puluere currus eat.
<lb/>Forte dei mater comitata sedebat amore:
<lb/>Straminis ad cunas, numinis ante bouem.
<lb/>Aduenere duces, coelum sydusque secuti:
<lb/>Tres fuerant: ex his primus adhinnit equus.
<lb/>Nato gratus erat, firmis adoleuerat annis:
<lb/>Muneris hinnitus fit memor acris equi.
<lb/>Versus enim huic mitis nos et mox astra petemus
<lb/>(Sic placitum) coelum tu quoque dixit adi.
<lb/>Finierat: precium vocis quo grande teneret:
<lb/>De coeli fictus Pegasus arce cadit.
<lb/>Quaque cadit, celer hic velut e ceruice Medusae,
<lb/>Tradita gorgonei signa recepit equi.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="12">
<p>Tunc quoque quum vento, quum plenus nubibus aer:
<lb/>Aethereis pisces Phoebus adibit equis.
<lb/>Qui modo fert claues, tendebat in aequore rete,
<lb/>Talia tendenti quum mouet ore deus.
<lb/>Aequora qui conto rimaris: findis et alno:
<lb/>Ad sacra, sic iubeo, iam mea Petre veni.
<pb edRef="17b" facs="4013894_0072"/>
<lb/>Altera lympha manet tibi: retibus altera praeda:
<lb/>Dixerat: aequoreas ille reliquit aquas.
<lb/>Indeque de multis, quos iactu cepit in vndis:
<lb/>Proiecit pisces laetus in astra duos.
<lb/>Proiectisque inquit: vitae monumenta prioris
<lb/>Este: frequens populus iam mihi piscis erit.
<lb/>Dixit: et vt fuerant iacti, nodantur in astris:
<lb/>Hic patrium et Boream respicit, ille Notum.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="13">
<p>Inde vbi se tollet nitido Tithonia vultu:
<lb/>Et pellet gelidae candida noctis equos.
<lb/>Thura sibi poscet: quae fert ab Apolline nomen:
<lb/>Paruaque supplicibus dentibus ara datur.
<lb/>Hinc decor, hinc risus, hinc vis, et vita fouetur:
<lb/>Ordine sint ergo te rogo diua suo.
<lb/>Quemque tibi tuleras, illis depelle dolorem:
<lb/>Praeterea quicquid posse nocere putas.
<lb/>Est et si qua grauis tandem ventura senectus:
<lb/>Efficias ne tunc os sit inerme meum.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="14">
<p>Nomen iuleo cui factum nomine, templum
<lb/>Ornat, erit quum bis fluctibus orta, dies.
<lb/>Cui dea venandi curae, cui bella placebunt,
<lb/>Quique peregrinis gentibus hospes erit.
<lb/>Quique greges pascit, spatium cui grande viarum,
<lb/>Qui mare, qui terra noxia tela timet.
<lb/>Thura ferant illi: seu viti poscat ad arcum:
<lb/>Proxima iordano seu velit ara iugo.
<lb/>Vnde sed hic poscor cognomen ab hospite sumpsit:
<lb/>Curque tibi firmat nocte viator iter.
<lb/>Hauserat imprudens sacer Oedipus ense parentes:
<lb/>Vocibus impulsus perfida cerua tuis.
<pb edRef="18a" facs="4013894_0073"/>
<lb/>Poena sit vt culpae: nemus intrat: conspicit amnem:
<lb/>Auctus at hybernis ille fluebat aquis.
<lb/>Saepe viatores tumidis incluserat vndis:
<lb/>Saepeque voluebat corpora mersa vadis.
<lb/>Solue nefas inquit sine ponte sine obice torrens:
<lb/>Dixerat: et saeuas ponte ligauit aquas.
<lb/>Condit et hospitium violentae margine ripae:
<lb/>Hospitis et curam praetereuntis habet.
<lb/>Gratis (mira fides) bonus excipiebat euntes:
<lb/>Ipse herus, ipse comes, ipse minister erat.
<lb/>Laudat facta deus sanctum cognoscat vt vsum:
<lb/>Aligeri vultum dissimulatus ait.
<lb/>Iussa puer subiit: lacerum capit vlcere corpus,
<lb/>Et miser in ripa fluminis optat opem.
<lb/>Nox erat: e tecto vocem miserabilis audit
<lb/>Sedulus occurrit: prospicit: aeger, erat.
<lb/>Subiicit huic humeros: tollitque in tecta gementem:
<lb/>Stipitis hesterni suscitat igne focum.
<lb/>Flamma fit: vt tecto miserum iam fouit et igne:
<lb/>Dat mensam: vires colligit ille data.
<lb/>Admouet hinc lecto, sed quo requieuerat ipse:
<lb/>Luna fuit: lecto sustulit ille caput.
<lb/>Viderat hunc: tacuit: tenues quum lapsus in auras
<lb/>Sic puer: a culpa solueris hospes ait.
<lb/>Dixerat: et pennis, coeloque, receptus abiuit:
<lb/>Aligeri et titulos hospitis iste tulit.
<lb/>Quodque viatores constructo ponte tuetur:
<lb/>In media facilis, compositusque via.
<lb/>Inuocat hunc, quoties iter vrget forte, viator:
<lb/>Siue pedes graditur, siue feratur equo.
<pb edRef="18b" facs="4013894_0074"/>
<lb/>Huius et interdum se munit imagine cautus:
<lb/>Saepius et tutus carmine carpit iter.
<lb/>Dicere quaerebam cur est venatibus aptus:
<lb/>Sed fert accipitrem condita pelle manus.
<lb/>Curque iuuat bello: torques demonstrat et ensis:
<lb/>Quosque equitis cultus corpore miles habet.
<lb/>Caetera praeterea vulgo manifesta putaui:
<lb/>Saepe sua multis quae patuere fide.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="15">
<p>Restat vt admoneam: properes ne nupta maritum:
<lb/>Oblitus hic, nescis? caede parentis erat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="16">
<p>Festa valentino nigro portantur ab orco:
<lb/>Humida quum Phoebo ter dabit vmbra locum.
<lb/>Nempe putant manes triuiis errare sepultos:
<lb/>Qui sapit hac discat nocte manere domi.
<lb/>A canis et carnis traxerunt nomine nomen:
<lb/>Et miserum vulgus vana timere iubent.
<lb/>Ante figurabat (testis sit vt ipsa vetustas)
<lb/>In volucres cantu Nenia tristis anus.
<lb/>Esse putant illas, ducentes nocte choreas:
<lb/>Et media turpes exululare via.
<lb/>Pars ait e tumulis vmbras exisse: quod olim
<lb/>Roma parentales deserit ipsa dies.
<lb/>Hoc quia facta putant, remanent vestigia, mense:
<lb/>Antiquo plebem sollicitantque metu.
<lb/>Fictaque posteritas inuentis nomina fecit:
<lb/>Cum voret infernus corpora nostra canis.
<lb/>Quicquid erunt: pueros terrent hac voce parentes:
<lb/>Dum prohibent matrum deseruisse sinus.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="17">
<p>Aere sublimi cras garrula pendet hirundo:
<lb/>Quodque cupit, veris nuntia, tardat iter.
<pb edRef="19a" facs="4013894_0075"/>
<lb/>Scilicet alternant gelidi dum frigora venti:
<lb/>Tam celeris poterit poenituisse viae.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="18">
<p>Et tamen exactis quum quartus ab idibus Eos
<lb/>Respiciet terras: reddideritque diem.
<lb/>Horridus a Zephyri Boreas depellitur aura:
<lb/>Mitior et terris quam fuit illa venit.
<lb/>Attamen hic Zephyrus Chelidonia nomen habebit
<lb/>Graia quod huic titulum primaque hirundo dedit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="19">
<p>Quartus habet nubes, atque illis lata ciebit
<lb/>Aequora: nec seruat lucifer iste fidem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="20">
<p>Hinc vbi de coelo Romam spectauit Apollo:
<lb/>Tertiaque exactae tempora lucis erunt,
<lb/>Quisquis ades patribus gratare potentibus: illa
<lb/>Lux ebur his primum pontificale tulit.
<lb/>Quo feror? exiguis elegis maiora requiro:
<lb/>Res haec alterno non erat apta pedi.
<lb/>Quo pius Aeneas, quoque ore est dictus Achilles,
<lb/>Hoc dicenda dies, hoc foret ipse senex.
<lb/>Ergo sancte pater, felix tibi curia quando
<lb/>Cessit: et a superis munera primus habes.
<lb/>Prosequor alterno solii dum pectine laudes:
<lb/>Cum duce clauigero clauiger ipse faue.
<lb/>Pontificis quae sit dicam noua forma creandi:
<lb/>Sedis et ornatus: vndeque dicta dies.
<lb/>Clauibus acceptis aperire, et claudere coelum,
<lb/>Antiochi clara fas prius vrbe fuit.
<lb/>Mira dabat populo: premitur quum carcere nauta:
<lb/>Facta gemunt fratres, instituuntque preces.
<lb/>Soluitur: et collo populi defertur in ora:
<lb/>Admirantur: habet nomina graia pater
<pb edRef="19b" facs="4013894_0076"/>
<lb/>Signa dabat dextra, numero veneratur ab omni:
<lb/>Oscula dant pedibus: sistitur ante deos.
<lb/>Non secus ex altis quam quum nouus aedibus ipse
<lb/>Exit adorandus: conspiciturque palam
<lb/>Fundit opes populo: miseris dat munus egenis:
<lb/>Hocque sedet quoties: nunc pius ille facit.
<lb/>Festa dies facta est: iterumque redibat in annos:
<lb/>Mos manet in sacris: rursus et illa redit.
<lb/>Interea patris signatur sella figuris:
<lb/>Vnde modo huic signis sculptile substat ebur.
<lb/>Clauiger Alcides: et Petrus clauiger ipse:
<lb/>Magnus vterque animo: fortis vterque manu.
<lb/>Clauibus hic: humeris coelum quoque substulit ille,
<lb/>Huic labor, huicque chorus iam duodenus erat.
<lb/>Venit ab Alcide quae maxima dicitur ara:
<lb/>Venit et a sancto maxima dicta sene.
<lb/>Hinc ne vana putent patres, aetasque sequentum,
<lb/>Sella tulit pisces, Herculis acta tulit.
<lb/>Sed mutata vides: nec sunt conformia primis,
<lb/>Singulus ad sedem singula signa refert.
<lb/>Auget honor cultum, semperque augebit in annos,
<lb/>Signarique placet: facta sed inde manent.
<lb/>Sede quod ergo illa vectus, dixere cathedram
<lb/>Iure diem: graius sit licet illa sonus.
<lb/>Restat, vt vnde notas epularum traxerit, edam,
<lb/>Zona quid et gyro postulet ipsa suo.
<lb/>Sederat, adueniunt: consistunt ordine: nomen
<lb/>Res habet: instituit iura, modumque, dedit.
<lb/>Stabat honor sacris: titulos Ecclesia cepit,
<lb/>Gentibus et rebus nomina Christus erat.
<pb edRef="20a" facs="4013894_0077"/>
<lb/>Roma deum sedes, quis nescit dicta priorum:
<lb/>Vt sit nostrorum: hanc iure petamus ait.
<lb/>Finis erat dictis: circum fremuere sedentes,
<lb/>Huc eat et sedes vox erat vna patrum.
<lb/>Haud mora: sunt omnes coelesti numine moti,
<lb/>Itur ab assyriis in sacra tecta Remi.
<lb/>Hostia contigerant: pueri, matresque, nurusque,
<lb/>Ipseque cum mista plebe Senatus adit.
<lb/>Pompa fit: attollunt apices ante ora diales:
<lb/>Candidus it coetus, sacraque membra chori.
<lb/>Sedeque suscepta collumque et pectora lassant:
<lb/>Illa fora ingreditur: celsaque templa subit.
<lb/>Excipitur plausu, et velata frondibus ara:
<lb/>Ponitur et summo cum patre sella loco.
<lb/>Oscula dant pedibus: spectant, adeuntque, sedentem:
<lb/>Et sancta accipiunt prospera signa manu.
<lb/>Fitque dies celebris: primae coniuncta secunda
<lb/>Lux fuit: atque sacris festa dat vna duo
<lb/>Forte epulis illis celebrabant iusta diebus:
<lb/>(Summa aperit: claudit manibus ima patet)
<lb/>Roma parentales ad sellam rettulit aras
<lb/>Ipsa suas: epulae sacraque dicta dies.
<lb/>Redditur is coelo solii reuerentia mansit,
<lb/>Nullaque ab hoc primo pondera sensit ebur.
<lb/>Nullus et est ausus tentare vocabula primi:
<lb/>Vt sit causa alia, hinc nomina sorte petunt.
<lb/>Sella vacat: medio stabat moestissima templo:
<lb/>Quique loco seruet rite minister erat.
<lb/>Itur ad hanc: coeunt sacro, matresque, virique,
<lb/>Oscula dant memores: suppliciterque colunt.
<pb edRef="20b" facs="4013894_0078"/>
<lb/>Signa loci tangunt: se soluunt ordine Zonis:
<lb/>Hasque loco imponunt: subiiciuntque manu.
<lb/>Accipit: acceptas cingit: redditque minister:
<lb/>Mensurasque vocant: orbe quod aequa ligant.
<lb/>Coelum aperit clauis: Zonis incingitur aether:
<lb/>Hocque erat in terris nactus vtrumque pater.
<lb/>Protinus a sella cingebant corpora nodo:
<lb/>Quaque pii cingunt: parte iuuare putant.
<lb/>Omnia posse fidem credebant sacra colentes:
<lb/>Pro superi: pietas quo prior illa fugit?
<lb/>Facta manent igitur: vulgusque accepta secutus
<lb/>Quod fecere: pius hac quoque luce facit.
<lb/>Scilicet accedunt: ritumque secuntur auorum:
<lb/>Quaque illas cingunt: parte iuuare putant.
<lb/>Aegra toro nupta est: spernit Lucina vocantem:
<lb/>Cingitur: a partu soluitur illa suo.
<lb/>Vrunt forte latus cruciatus: cinge perusto
<lb/>Protinus abscedunt: deficietque dolor.
<lb/>Tacta seges crescit: sterilis si cingitur arbor:
<lb/>Quot dederat flores: poma tot inde dabit.
<lb/>Venerit insitio: coniungit clauis aperta:
<lb/>Clauis adoptiuas et reserabit opes.
<lb/>Cuncta sed haec fieri: si nodus ob ambiet aequus:
<lb/>Zonaque si sacrum per loca tangat ebur.
<lb/>Sique viae cura est: stat porticus addita templo:
<lb/>(Munus enim ingressus non habet omnis idem)
<lb/>Cardine sublimis qua ianua stridet aheno,
<lb/>Et letum in foribus, festaque patris habet.
<lb/>Poste sedet summo venerandae ianitor aulae:
<lb/>Legitimumque facit sub pede celsus iter.
<pb edRef="21a" facs="4013894_0079"/>
<lb/>Hac puer intrantes solers exclamat emaces:
<lb/>Oblatoque vagus munere cogit emas.
<lb/>Hoc pia simplicitas, hoc sanctum repperit aeuum:
<lb/>Tunc casa quum fratrum parua Senatus erat.
<lb/>Stabat ab exquiliis nondum breuis ara sacellum:
<lb/>Cum prece quo libum, vinaque prima, dedit.
<lb/>Moenia nec muris Leo cinxerat alta sub vrbe:
<lb/>Vnde locus nomen quod sibi cepit habet.
<lb/>Atria qua nunc sunt: nemus assurgebat et herba:
<lb/>Pascebatque suas per iuga pastor oues.
<lb/>Templa coronabant raro: casa templa fuerunt,
<lb/>Aureus hic Crater, fictilis ante fuit.
<lb/>Membra dei ligno pendebant simplice: vixque
<lb/>Exigua poterat tendere in aede manus.
<lb/>Cura placere deo tantum fuit: astra merere:
<lb/>Et superos multa conciliare prece.
<lb/>Non erat in stipula, aut facto de cespite lecto,
<lb/>Saxa per, inque solo tunc iacuisse pudor.
<lb/>Diuitias regum felix superabat egestas:
<lb/>Victaque sub pedibus summa iacebat opum.
<lb/>Crimine semoti patres sua sacra colebant:
<lb/>Deque deo sermo, curaque semper erat.
<lb/>Venerit vt summo moriturus ab aethere terris,
<lb/>Straminea vtque redit victor in astra casa.
<lb/>Quique amor argenti nunc est, et diuitis auri:
<lb/>Gloria, et ambitio, non leue crimen erant.
<lb/>Legibus his quondam tria sunt fora victa Quiritum:
<lb/>Et domus Euandri, templaque prisca deum.
<lb/>Qui locus imperii fuerat celeberrimus ille
<lb/>Nunc velut ante Remum, collis et herba viret.
<pb edRef="21b" facs="4013894_0080"/>
<lb/>Pascit oues idem palantes: pauit vt ante,
<lb/>Aquibus ex vero mons sibi nomen habet.
<lb/>Curiaque illa ducum specus est nunc alta ferarum:
<lb/>Viperaque obrepit: qua modo Caesar erat.
<lb/>Ante palatinus, nunc vaticanus Apollo est:
<lb/>Non idem est: sed idem nunc quoque nomen habet.
<lb/>At sacra res postquam sibi vires altius egit:
<lb/>Venit et a paruis rebus in astra locus.
<lb/>Exquiruntur opes: nec cura est quaerere coelum:
<lb/>Sanctior est, sed qui ditior esse potest.
<lb/>Aurea tecta placent: et sunt in honore penates:
<lb/>Maior et in propria est vtilitate labor.
<lb/>Quod iuuat: hoc petitur: non quod reputatur honestum:
<lb/>Deque deo extremus, sermoque rarus erit.
<lb/>Dantur opes nulli, iam nunc nisi habentibus illas:
<lb/>Pauperibus clausa est curia sacra suis.
<lb/>Nitimur in rectum: prauo sed vincimur vsu:
<lb/>Atque alimur vitiis: allicimurque nouis.
<lb/>Quare age sancte pater, modo qui vice numinis vsus
<lb/>Omnia fers humeris tradita rite tuis.
<lb/>Sede sedens celsa, qua non est altior vlla:
<lb/>Dirige commissum per sacra iura gregem.
<lb/>Errantes et oues compelle in ouilia claue:
<lb/>Pasceque compulsas praecipiente deo.
<lb/>Et rege vela tuis: et praecipe qua sit eundum:
<lb/>Sentiat aduersas ne tua puppis aquas.
<lb/>Sed scelus esse puto, coelestia corda monere:
<lb/>Sint cum non humeris inferiora meis.
<lb/>Haec ego dicebam: venit quum sanctus ad aram:
<lb/>Ad solium posito procubuitque genu.
<pb edRef="22a" facs="4013894_0081"/>
<lb/>Ergo precor dixi: meliorque frequensque per annos
<lb/>Haec patribus redeat, pontificique dies.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="21">
<p>Quae sequitur caret illa nota: petit altera thura:
<lb/>Si non in luces transit et ista duas.
<lb/>Quam bene Pierides procedunt tempora vobis:
<lb/>Inspiciunt vestrum numina laeta chorum.
<lb/>Lux etenim patris ritum dedit illa creandi:
<lb/>Ista sibi, fratres vnde creentur, habet.
<lb/>Este procul fraudes, fastus, rerumque Cupido,
<lb/>Cumque sua fallax ambitione dolus.
<lb/>Candida flamminibus lux est, reparatque Senatum:
<lb/>Atque duces quales vult deus ipse monet.
<lb/>Hinc pax hinc bellum est, rerum est hinc forma nouarum:
<lb/>Hinc et victus inops copiaque ipsa datur,
<lb/>Ne sit in hoc error, summo hac dedit aethere ab alto
<lb/>Pontifici monitus, consiliumque die.
<lb/>Atque ducem populo diuina ex aethere sorte
<lb/>Legit in exemplum constituitque patrem.
<lb/>Vt llegem hanc igitur, factumque imitemur Olympi:
<lb/>Sors ea quae fuerit cogor vt ipse canam.
<lb/>Discipulos summus sibi sex, totidemque magister
<lb/>Legerat: at non quos Iuppiter ante tibi.
<lb/>Passus erat tristes communis criminis iras:
<lb/>Presserat et letho funera nostra suo.
<lb/>Nempe a discipulo fuerant haec dona magistro
<lb/>Quum tulit illius proditione necem.
<lb/>Fractus ob id lectus bis senis fratribus ordo:
<lb/>Facti et causa suis cognita rebus erat.
<lb/>Sacrilegus, caesorque hominum, scelus aequore natum:
<lb/>Cuique parens vxor, qui necat ense patrem.
<pb edRef="22b" facs="4013894_0082"/>
<lb/>Quique deum patula suspendit in arbore fraude:
<lb/>Arbore qui laqueo post modo ruptus obit.
<lb/>Defuerat numero: numerus reddatur vt ipse:
<lb/>Clauiger huic demptum restituisse parat.
<lb/>Fas vt erat: stabant duo iam pro sorte vocati:
<lb/>Orabatque deum, quem velit inde legat.
<lb/>Quum subito ille alto rutilas ciet aethere flammas:
<lb/>Matthiaeque caput flammeus ambit apex.
<lb/>Perque comas fusus serpebat tempora circum:
<lb/>Per fratrum vt pileus serpere summa solet.
<lb/>An fuit ex illo sacris insigne capillis
<lb/>Munus? et inuentum est nobile flamma tuum?
<lb/>Haerebat capiti, pariterque rubebat vt ille:
<lb/>Mirati factum conticuere duces.
<lb/>Ignis abit, surgunt, os signant, collaque iungunt:
<lb/>Resque docent, et ius, suscipiuntque choro.
<lb/>Indeque testatus sacrum, dictusque Senator:
<lb/>Porrigit ad sanctos oscula prona pedes.
<lb/>Aque illo ad fratres, rursusque a fratribus illi
<lb/>Flectitur: hicque docet, quam sit is altus honor.
<lb/>Quantaque Maiestas, personaque vt altera sumpta est:
<lb/>Vtque sacros cultus altera vita decet.
<lb/>Castaque praecipue mandat, sectetur honesta:
<lb/>Nulla sit ambitio, gloria nulla monet.
<lb/>Grata deo est inquit: paupertas, dentur egenis
<lb/>Illius auspicio quae tibi dantur, opes.
<lb/>Sis et munificus, nomen fugiatur auari:
<lb/>Grande nefas auidas principis esse manus
<lb/>Sacro ait: inuigiles: deus hoc quod sanguine regnum,
<lb/>Sanguine quod diuum res tibi parta datur:
<pb edRef="22c" facs="4013894_0083"/>
<lb/>Sanguinis indueris nescis? hoc ipse colore:
<lb/>Vnde toga haec tincta est, infulaque vnde rubet.
<lb/>Quique datur capiti (dabat hunc) nitet inde galerus:
<lb/>Sit licet e flammis cognitus ante tuis.
<lb/>Adde huc pro templo (Christus quod fecerat ipse)
<lb/>Tu quoque vti fuso sanguine bella geras.
<lb/>Ara tibi nupta est sancta pro coniuge pugna
<lb/>Conuenit hic digitis annulus vnde tuis.
<lb/>Cardine sublimis nituntur vt hostia templi
<lb/>Iusque poli hae claues cardinis omnis habent.
<lb/>Fratribus et te sic nixa est Ecclesia mecum:
<lb/>Officii serues nomina magna tui.
<lb/>Talia dicebat: monitus Matthia ferebat:
<lb/>Non secus ac patres quos legit ara nouos.
<lb/>Scilicet ex illo ritum cepere minores:
<lb/>Quaeque fuit facti, nunc quoque forma manet.
<lb/>Atque vtinam maneat quoque lex morum illa per annos:
<lb/>Vt pede quo coepta est res sacra semper eat.
<lb/>Nempe dei hi proceres, hi sancti membra Senatus:
<lb/>Hos et discipulos ille magister habet.
<lb/>Subque his iudicibus, subque his est regibus orbis:
<lb/>Hos penes arbitrium, consiliumque viget.
<lb/>Qui dedit hos igitur nobis conseruet in annos:
<lb/>Et faciat sanctos, persimilesque sui.
<lb/>Ergo quod hunc ignis legit, sors dicitur ignis:
<lb/>Vnde deus notus regibus ante fuit.
<lb/>Sed gemina haec cur sic lux est, iam queritis: et cur
<lb/>Annus et haec sextibis sibi nomen habet.
<lb/>Tempore curque eadem rebus non apta gerendis
<lb/>Ante putant: et cur esse putamus idem.
<pb edRef="22d" facs="4013894_0084"/>
<lb/>Solis signa morae reuocarat munere Caesar:
<lb/>Tendebatque suum certior annus iter.
<lb/>Vertat vt hoc semper sua sic vestigia cursu:
<lb/>Tradita, ceu meta est, quae tenet vna dies.
<lb/>Illaque pro spatio tibi Februe reddita dempto:
<lb/>Pene tuus qua Mars iungitur ipse tibi.
<lb/>Quartaque vbi inde sibi suscepit tempora plena:
<lb/>Fit gemina: et luces concipit vna duas.
<lb/>Quodque iterat sexto venienti in mense calendas,
<lb/>Ipsa suo a facto nomen, et annus habet.
<lb/>Visaque quod segnis retroque recedere priscis:
<lb/>Omen habens, rebus non erat apta nouis.
<lb/>Credimus et si illis: pallent in lite clientes:
<lb/>Merce vacant puppes: coeptaque vana cadunt.
<lb/>Nec sua Mars acie sat felix bella mouebit:
<lb/>Raraque successus munera miles habet.
<lb/>Densa nec vua iugis, languentque sub arbore poma:
<lb/>Estque pecus sterilis: foenore segnis ager.
<lb/>Foeminaque ipsa toro rara est foecunda mariti:
<lb/>Atque suus fallit tempore quemque labor.
<lb/>At si nostra iuuant: auctam deus ipse cohortem
<lb/>Viderat: ergo auctus sit quoque is annus ait.
<lb/>Finierat: cernas geminatis foetibus illum:
<lb/>Inuidet his Iudas: cunctaque felle linit,
<lb/>Aucta cadunt: ordo pinguis peruertitur anni:
<lb/>Falciferi credunt sed tamen acta senis.
<lb/>Hinc nos illa mouent: sed si iam vera valebunt:
<lb/>Rebus certe annus non magis aptus erit.
<lb/>Scilicet est auctus quod coeli sorte Senatus:
<lb/>Sortis is et vires fertilitatis habet.
<pb edRef="22e" facs="4013894_0085"/>
<lb/>Binaque arista hinc est, duplicesque in vitibus vuae:
<lb/>Nataque in arboribus poma gemella suis.
<lb/>Quoque Ceres fruges, quo Pallas condat oliuas,
<lb/>Vix reperit: Baccho deficiuntque lacus.
<lb/>Cumque illis certat non vno foemina partu:
<lb/>Votaque sunt coeptis omnia laeta nouis.
<lb/>Atque hunc euentum successus lucis, et anni,
<lb/>Matthia e flammis credimus esse tuis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="22">
<p>Neque meo versu sim visus vana monere
<lb/>Nitimur exemplo dictaque pondus habent.
<lb/>Hac nam sorte tua Caesar tibi traditur ortus:
<lb/>Hacque manus victrix, hacque corona die.
<lb/>Hinc ducis ara tuo tibi facta domestica thure,
<lb/>Sustinet inuicta parta trophaea manu.
<lb/>Vel modo quae nostras victoria venit ad aures?
<lb/>Saxoniae illustrem te superasse ducem?
<lb/>Angliaque effusis quod supplex facta capillis,
<lb/>Ante pedes dicta est procubuisse tuos?
<lb/>Quodque tua huic iuncti timuerunt praelia Cimbri:
<lb/>Littoraque Oceani delituere vadis.
<lb/>Ergo suos merito plausit tibi Roma per ignes:
<lb/>Iussit et hinc colles intonuisse suos.
<lb/>Nam tibi qui fuerant, illos sibi credidit hostes:
<lb/>Visaque communi haec gaudia parta manu.
<lb/>Nec te igitur ferrum, nec pallida pocula laedant:
<lb/>Laedere quae numen non potuere tuum.
<lb/>Sed sunt sancte duo, faueas cum Caesare fratri:
<lb/>Cum fratre vt Caesar det tibi thura diu.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:2" n="23">
<p>Haec ego: bisque duas luces superesse videbam:
<lb/>De quibus extremae nomina carnis erant.
<pb edRef="22f" facs="4013894_0086"/>
<lb/>Protinus inspicio referentes tempora fastos:
<lb/>Dicta nec a carne est vlla reperta dies.
<lb/>Interea varie populum colludere vidi.
<lb/>Atque huic personis qualibet ora tegi.
<lb/>Tunc ego sic: demens cur non stata festa requiro?
<lb/>Indicit vulgo quae vir in aede sacer.
<lb/>Ergo sit a curis, et qui nocuere labores,
<lb/>Fas nunc ad certos ora referre iocos.
<lb/>Sunt in honore dapes, et libo mella calenti:
<lb/>Et iuuat apposito dicere laeta mero.
<lb/>Conueniunt generisque gradus, stirpisque suorum:
<lb/>Atque capit plures vna patella manus.
<lb/>Filia cum cara properat conuiuia matre
<lb/>Continet et iunctum mensa nepotis auum.
<lb/>Tempore cum madeant, et sint ad gaudia: debent
<lb/>Omne opus artifices deposuisse manus.
<lb/>Vnde sed hic mos est, et cur discurritur vrbe:
<lb/>Personisque tegi nos iuuat, adde dea.
<lb/>Vere dapes Cereri agrestes, patrique, Lyeo
<lb/>Forte dabant: fuso per sua festa mero.
<lb/>Dumque dabant, liquidis coelabant fecibus ora:
<lb/>Cortice ue, aut minio per loca ludus erant.
<lb/>Venit id ad Thraces, vultus hi pelle tegebant:
<lb/>Perque nemus Bacchae multa iocosa dabant.
<lb/>Moenalis Alciden, Alcides induit illam:
<lb/>Inque lupercali est mutua forma die.
<lb/>Aeschilus inuenit, quo foemina virque lateret:
<lb/>Nostraque personis induit ora nouis.
<lb/>Idibus hinc iuuenum tibicina veste Senatum
<lb/>Fallit: personae delituitque ioco.
<pb edRef="23a" facs="4013894_0087"/>
<lb/>Omnibus ex istis nostrum mos venit in aeuum:
<lb/>Itur et ad mensas, oraque tecta iuuant.
<lb/>Bella gerunt fraudes, satiantur pectora ludo:
<lb/>Est via, sunt festis compita plena iocis.
<lb/>Et modo delectant taurilia prisca Quirites:
<lb/>Et modo per summos picta theatra lares.
<lb/>Multaque de Florae spectantur equiria campo:
<lb/>Queis vaticanum est tangere palma iugum.
<lb/>Prima palestinis defert sua praemia pompa:
<lb/>De capitolino per fora ducta lare.
<lb/>Saepeque, nec semper dat quisque Tribunus ephebos:
<lb/>Dicit agonalem martia Roma diem.
<lb/>Intermissa redit: sua sic Trieterica Baccho
<lb/>Bruma corymbifero tertia quaeque dabat.
<lb/>Exquiruntur opes, studio calet aemulus ordo:
<lb/>Et rerum inuentis cedere turpe putant.
<lb/>Arma placent: cingit socius Capitolia miles:
<lb/>It regio: it pictis discolor agmen equis.
<lb/>Itque Senator, inest veteris sed forma Senatus:
<lb/>Atque triumphati munus vt orbis habet.
<lb/>Signifer et prisci puerorum coetus Iuli
<lb/>Fertur equis: ostro terga praemuntur equi.
<lb/>Ora patrum lustrant, gemmisque auroque corusci:
<lb/>Pulchrior in toto non datur orbe iocus.
<lb/>Da faculas illis, volucres iurabis amores:
<lb/>Pocula da, pueros dixeris esse Iouis.
<lb/>Est sua finitimis par his quoque gratia cultus:
<lb/>Illos sed Iulos, Ascaniosque, putes,
<lb/>Agmina praecedunt currus, priscique triumphi,
<lb/>Scipio siue tuus, siue Camille tuus.
<pb edRef="23b" facs="4013894_0088"/>
<lb/>Cumque illis quot sunt, qui quaerit, forte cohortes:
<lb/>Vnum addat signis, se quibus annus agit.
<lb/>Troia fuit ludus: nunc nomen agonius illi:
<lb/>A patre vt hunc reddant, te sibi Circe petunt.
<lb/>Atque acie campum lustrant: pressa area giris
<lb/>Ter labyrintheis fit sinuosa viis.
<lb/>Et modo terga fugae sua dat troiana iuuentus:
<lb/>Et modo non segnis graia iuuenta sua.
<lb/>Parsque orbem inuadunt hastis, oculoque lacessunt:
<lb/>Palmaque in his celeri est, si manus astat equo.
<lb/>Pars oculos animosque hominum longo ordine pascunt:
<lb/>Curribus attingi sydera summa putes.
<lb/>Inde dapes Cereris succedunt: sorteque lecti
<lb/>Dona petunt tauri, per fora, perque domos.
<lb/>Tarpeioque iugo errantes hos ludere Caesar
<lb/>Spectat eques, spatiis area summa tuis.
<lb/>Laeuaque qua antiquae spectatur porticus aulae
<lb/>Ter ducti, referunt ter tibi arena iocos.
<lb/>Pompa iterum instruitur, ventosaque, equiria praetor
<lb/>Mox dat, qua colli nomina testa facit.
<lb/>Et quoniam eleae fuerant tibi Roma quadrigae,
<lb/>Persimiles ludos plebs velut ipsa putet.
<lb/>Curribus adnectunt lassos, pannumque, suesque:
<lb/>Testaque feruentes deiicit alta rotas.
<lb/>Vltima ab his nigris dat Bacchus equiria bobus:
<lb/>Pompa triumphanti sic elephantus erat.
<lb/>Instar habenarum producit pertica nares:
<lb/>Nec trahit hanc, tectus sed premit acer eques.
<lb/>Sulfure, et igne, viam impediunt: sic luce peracta
<lb/>Carne valet Genius festaque nomen habent.
<pb edRef="24a" facs="4013894_0089"/>
<lb/>Nox erit: aera sonant, diffundunt cornua cantum:
<lb/>Ire Mimallonidas per fora quaeque putes.
<lb/>Scirpea pro Genio velo iactatur imago:
<lb/>Hinc eat externos lassus vt ille lares.
<lb/>Vna dies stultos demum nos efficit omnes:
<lb/>Mox de stultitia nos rapit vna dies.
<lb/>Haec eadem nostros elegos lassauit: ab illa
<lb/>Musa redi, et post hanc tu quoque pectus habe.
<lb/>Explicit liber secundus.
<lb/></p></div></div>
                       
<div type="textpart" subtype="book" xml:base="urn:cts:latinLit:stoa0367.stoa001.ogl-lat1" n="3"> 
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="1">
<p>In hoc mense Martio, Mars fabulosus, qui senatui tot populos subiecit, verificatur in christo, qui conceptus, et mortuus in hoc mense est: et omnes populos ecclesiae, et eius senatui subiecit: vnde deus exercituum: non minus ac Mars, dicitur. Tutela olim Mineruae, nunc Matthiae apost.
<lb/>Debita praeteritis stat mensibus ara duobus:
<lb/>Atterritur nostris tertia meta rotis.
<lb/>Alma faue dixi: nam vt sint a Marte calendae,
<lb/>Annus et exoriens inde putetur auis.
<pb edRef="24b" facs="4013894_0090"/>
<lb/>Hoc quia tu natum conceptum mense tulisti:
<lb/>Vtque huius, sic hunc credimus esse tuum.
<lb/>Scis dea praeterea quod mensum haud nomina muto:
<lb/>Sed damus hos aris, numinibusque suis.
<lb/>Ede precor sacer est praesens quo mensis honore:
<lb/>Et dux ingenio da tua vela meo.
<lb/>Vix ea finieram: pia quum regina deorum
<lb/>Protinus ad vatem rettulit ora suum.
<lb/>Parteque, qua roseum vertit pulcherrima vultum:
<lb/>Purpureum niueo venit ab ore iubar.
<lb/>Atque suum gremio natum complexa serenum
<lb/>Cum foret: ex alto talia visa loqui.
<lb/>Quod prius ad proprium mensem vocor: accipe vates
<lb/>Et tibi tu causas temporis ede mei.
<lb/>Dixerat: et nati pectus mihi contigit hasta:
<lb/>Visus eram causas et mihi posse loqui.
<lb/>Ergo suo funem soluat de littore puppis:
<lb/>Quaque vocat ventus: vela secunda ferat.
<lb/>Iura dabat latio sumptis Mars vtilis armis:
<lb/>Auxerat et genti regna superba suae.
<lb/>Audit in excidium veterum tamen ire deorum:
<lb/>Qui domiti capiat totius orbis opes.
<lb/>Venerat: et matri surgentem legifer annum
<lb/>Hoc in mense dedit: qui quoque Martis erat.
<lb/>Sex ad lustra sibi iam tres adiecerat annos:
<lb/>Subiicere imperium quum parat ille patri.
<lb/>Tunc sic armipotens: cum mense modo astulit annum:
<lb/>Iam parat imperium subripuisse meum.
<lb/>Et mihi thura ferant? referentur limina Iani:
<lb/>Det Bellona hastam: det furor arma mihi.
<pb edRef="25a" facs="4013894_0091"/>
<lb/>Denique mense meo conceptus mense peribis
<lb/>Christe meo: irati sint rata verba dei.
<lb/>Dixerat: et curru solymarum vectus ad vrbem,
<lb/>Ora senis cepit: conciliumque mouet.
<lb/>Impia iudaici surrexit turba furoris:
<lb/>Inque deum fraudes, duraque tela parant.
<lb/>Cogitur in crimen proles sine crimine nata:
<lb/>Vinclaque coelestes tendit in arcta manus.
<lb/>Caeditur et summa dum pendet in arbore caesus:
<lb/>Traiicit immensum militis hasta latus,
<lb/>Poena nefas sequitur: victi iacuere nocentes:
<lb/>Nec sine diffusus vindice sanguis erat.
<lb/>Testis adhuc gens est, totum disiecta per orbem:
<lb/>Sacrilega tantum quae scelus ausa manu.
<lb/>Venerat ad superos domito rediuiuus ab orco:
<lb/>Romula victori sunt data regna deo.
<lb/>Territus hoc Mauors, clypeumque resumpsit et hastam:
<lb/>Nox erat: armato protulit ora deus.
<lb/>Cornibus hasta tribus, nonisque ex orbibus aegis,
<lb/>Factaque de spinis aurea cassis erat.
<lb/>Quique color lunae: tunc quum sine nube videtur:
<lb/>Tactaque fraternis candida flauet equis.
<lb/>Qualis et argento tunc quum circundatur auro:
<lb/>Talis in aetherei corpore regis erat.
<lb/>Ergo Erebi, dixit: Mauors euersor in auras
<lb/>Reddor: et inuito te mea tela gero.
<lb/>Magna quod euerto: coelo quod magnus in ipso.
<lb/>Arbiter armorum, militiaeque, vocor.
<lb/>Mars mihi sit nomen: sum belliger: hasta cruore
<lb/>Aspice, victori quam madet ista mihi.
<pb edRef="25b" facs="4013894_0092"/>
<lb/>Tradita de victis est hostibus ecce corona:
<lb/>Coelum pro scuto est: tu tua tela iace.
<lb/>Pone hastam, et clypeum: quid tela resumis in illum?
<lb/>Quem mare, quem pontus, sydera, terra, tremit.
<lb/>Sit satis erratum: sensi tua vulnera sensi:
<lb/>Fataque: quae dudum te duce sponte tuli.
<lb/>Mense hoc concipior: morior rediturus eodem:
<lb/>Sit pudor, et mensem iam mihi redde meum.
<lb/>Redde, sed haec, quae nunc iubeo, tu mente teneto:
<lb/>Nec rapiant celeres haec mea dicta noti.
<lb/>Victus es: vt non sis: aris te subiice nostris:
<lb/>Pontifici dexter, Caesaribusque meis.
<lb/>Atque illis sumpto, qua sol patet: omnia telo
<lb/>Me duce des: iussi summa sit ista mei.
<lb/>Hactenus: ille gemens quia belliger ordine vincor,
<lb/>Quanlibet imperium magne feremus, ait.
<lb/>Dixit: et in domini conuertit tela rebelles:
<lb/>Proque deo forti militat vsque manu.
<lb/>Illeque dum pugnat: non cessat vincere Caesar:
<lb/>Barbaraque ad patrios ferre trophaea deos.
<lb/>Sic sed vt attollant victricia signa manipli:
<lb/>Praecedatque aquilas fixus in arma deus.
<lb/>Hunc sibi pilanus: rogat hunc ad bella tribunus:
<lb/>Munitusque acies hoc sibi quisque parat.
<lb/>Nostri hinc Martis opes nunc sunt: victoria magnis
<lb/>Hinc et Caesaribus semper honesta fuit.
<lb/>Hincque suas retinet romana potentia vires:
<lb/>Orbis et vrbs facta est relligione caput.
<lb/>Hincque arae primus iam cedit et vltimus orbis:
<lb/>Et quaecunque deum terra timebit, erit,
<pb edRef="26a" facs="4013894_0093"/>
<lb/>Posteritas igitur mensis sacrauit amico
<lb/>Iura deo: veterem continuitque notam.
<lb/>Quaeque, isto quondam faciebant mense priores:
<lb/>Pene manent: nam sunt res in honore nouae.
<lb/>Scilicet et templis ignis renouatur, et vnda:
<lb/>Cumque nouis sacris fit sacer ordo nouus.
<lb/>Adde quod et longo spatio pia signa secuti,
<lb/>Incipiunt sancti proueniuntque, dies.
<lb/>Victorisque dei memorantur facta per aras:
<lb/>Militiaeque effert vltima signa dies.
<lb/>Luce nefas illa credunt punire nocentes:
<lb/>Sanguine qua lauit crimina nostra suo.
<lb/>Haec quoque per mensem lux corpora tingit oliuo:
<lb/>Ipsa deo vitam quod dedit, ipsa necem,
<lb/>Mense quod. omne vetus quoque cessit, mollibus, isto:
<lb/>Dextra secat pueris matre iubente comas.
<lb/>Hic honor est nati: ne matri munera desint:
<lb/>Hoc quoque posteritas cauit amica deae.
<lb/>Foemineas, Martis nam quas dixere calendas:
<lb/>Accepit meritis sanctius illa suis.
<lb/>Omnia nam tanquam sint virginis acta figura:
<lb/>Conueniunt illi: factaque prima tulit.
<lb/>Pace nurus Martis iuuit: fuit Ilia mater:
<lb/>Haec nos pace iuuat: haec ea mater erat.
<lb/>Ite nurus igitur meliori numine fretae:
<lb/>Iuno ante, exquiliis haec modo vestra manet.
<lb/>Ferte sed huic flores: sint candida lilia flores:
<lb/>Laeta sit vt quibus haec nuntia laeta tulit.
<lb/>Ferte nurus: quondam Iunoni nanque ferebant:
<lb/>Haec et foecundum dicite tempus habet.
<pb edRef="26b" facs="4013894_0094"/>
<lb/>Addite, dicebant: exaudi diua rogantes:
<lb/>Atque feras votis parturientis opem.
<lb/>Interea, quoniam hic coelesti semine matris
<lb/>Sancta sacer totus tempora mensis habet.
<lb/>Quas modo coepistis vestrae pro virginis ara:
<lb/>Mensis ad extremi tempora ferte preces.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="2">
<p>Quam bene qua dudum partus cum matre latebat:
<lb/>Cras oritur tellus sydere Nile tua.
<lb/>Iusserat Herodes nudato saeuiter ense,
<lb/>Terribili teneros voce necare mares.
<lb/>Tela trucis fugiunt materque, puerque, senexque:
<lb/>Itur in Aegyptum, profuit vna tribus.
<lb/>Laetus erat facto, coelo quum summus ab alto
<lb/>Haec memor officii protulit ore deus.
<lb/>Sanctior ante alias nata ad miracula terra:
<lb/>Plebs mea tot per quam tristia damna tulit.
<lb/>Cum mea sis terris: mea quo dicaris Olympo,
<lb/>Sospite sis nato sydere clara meo.
<lb/>Coelo clara meo sis dixit sospite nato.
<lb/>Cum sacer in stellas angulus omnis abit.
<lb/>Qui quia tres fuerant, nomen tulit illa latinum,
<lb/>Nomina cum a grais littera quarta daret.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="3">
<p>Sol vbi de immenso sua bis iuga soluet Olympo:
<lb/>Se volucri dextra Pegasus abdet aquis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="4">
<p>At ter vbi e coelo surgens Hyperionis ibit,
<lb/>Astraque luciferis Phoebus abegit equis.
<lb/>Virgo tibi e templo surgit tua gloria Thomas,
<lb/>Qua gemit antiquos victa Minerua focos.
<lb/>Hic bos ille silens de te tam multa locutus,
<lb/>Edere mugitus iam parat ante pedes.
<pb edRef="27a" facs="4013894_0095"/>
<lb/>Scilicet instar apis per summa rosaria pastus,
<lb/>Daedaleos docto concinit ore fauos.
<lb/>Proxima cornigero cecinit quoque carmina patri,
<lb/>Grandeque legitimis versibus edit opus.
<lb/>Hinc duo proponit patribus praeconia famae,
<lb/>Dum canit hinc leges: dum colit inde deam.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="5">
<p>Pellet vbi e pratis roratas mane pruinas
<lb/>Sol bis: et alipedes ad iuga coget equos.
<lb/>Ite piae matres: romanam uisite diuam,
<lb/>Hic vbi fert titulos virginis ara noua.
<lb/>Hoc vt agat, vestrum quaecunque erit apta Mineruae,
<lb/>Ocia det lanae: pensaque nulla trahat.
<lb/>Proque colo violas, pro lana lilia quaerat:
<lb/>Spargat vt his tumuli frigida saxa manu.
<lb/>Viderat haec vitio labefactas forte puellas:
<lb/>Quum sic, ex illis non ego, dixit: ero.
<lb/>Syluia nam rubuit: fleuit Lucretia lectum,
<lb/>Haec quia passa deum: furta quod illa tulit.
<lb/>Claudia commouit turritam fune Cybellen:
<lb/>Reddidit Aemyliae carbasus alba focum.
<lb/>Nupta licet dicar: castis numerabor in istis,
<lb/>Vesta faue: Iessis virgo sit illa mihi.
<lb/>Secubat haec dicens: meruerunt sydera mores:
<lb/>Aedeque stat vestae facta beata suae.
<lb/>Matribus exemplum peperit quia sancta pudicis,
<lb/>Lege domi castas, quod fuit ipsa, facit.
<lb/>Ergo sacra patet via qua fert dona senator:
<lb/>Atque memor ciuis Roma fit ante patres.
<lb/>Pandit: habet festas publica mensa dapes.
<pb edRef="27b" facs="4013894_0096"/>
<lb/>Interea pubes, qua stant ad busta puellae:
<lb/>Quaque ferunt violas, sertaque cede loco.
<lb/>Dicite cumque illis sancti requiescite manes:
<lb/>Mensque polo, terra molliter ossa cubent.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="6">
<p>Postera lux oritur: sol et de pisce recedet,
<lb/>Vernaque Phrixeae signa subibit ouis.
<lb/>Ergo quod Abramus sua pignora reddere coelo
<lb/>Iussus erat: sacrum nate feramus ait,
<lb/>Mons erat: accedunt (Moraum Syrus incola dicit)
<lb/>Constiterant: summo ponitur ara iugo.
<lb/>Hanc iuuenis circum (mens est tam caeca futuri)
<lb/>In summa ramos figere tentat humo.
<lb/>Quasque humeris tulerat: sacros componit ad ignes
<lb/>Sedulus, arentes comminuitque, faces.
<lb/>Thura focis aderant sacris arsura deorum:
<lb/>Vittaque cum cultris, tostaque farra suis.
<lb/>Inscius exposci cum sit: coeloque requiri:
<lb/>Protulit ante sacros talia verba focos.
<lb/>Cuncta parata manent iam nunc et culter, et ignis:
<lb/>Victima vbi est, arae quae paret exta, pater?
<lb/>Vix ea finierat: lachrymis quum magnus obortis
<lb/>Sic ille: ad sacrum posceris agnus, ait.
<lb/>Audit vt hoc: subito solitus color ora reliquit,
<lb/>Mox pius, vt potuit, maxime fiat, ait.
<lb/>Dixerat: ardentem quum se nudauit ad aram:
<lb/>Corpore cum facie par tibi Phrixe sua.
<lb/>Vidit vt intrepidi nudatum corpus ad ignem:
<lb/>Leue magis conchis, candidiusque niue.
<lb/>Heu pater heu, dixit, quo non erat aequior alter,
<lb/>Iam ferus innocuo sanguine dictus ero.
<pb edRef="28a" facs="4013894_0097"/>
<lb/>Dictus ero genitor: pariterque ad sacra sacerdos:
<lb/>Alter ego ex istis non tamen esse velim.
<lb/>Iamque recusantem deus ipse, et tempus, agebat:
<lb/>Compulerantque pias ardua iussa manus.
<lb/>Ille tamen sacra velatus tempora vitta
<lb/>Stabat: ab vberibus captus vt agnus ouis.
<lb/>Spargit aquam genitor: palmasque in terga reflectit:
<lb/>Terque ligat soluens: ter soluitque ligans.
<lb/>Scilicet ah lachrymae mentem impediere paternam:
<lb/>Quaerebatque manus segnis ad ista moram.
<lb/>Denique vt insistens tam tristia facta peregit:
<lb/>Nate ait: immenso da pius exta deo.
<lb/>Dixerat: ille, dei audito tunc nomine, collum
<lb/>Flexit: et ex humeris respicit ora patris.
<lb/>Atque, ea respiciens, iugulumque extensus apertum,
<lb/>Accipe ait, genitor, iam damus exta deo.
<lb/>Ille polum spectans vagina liberat ensem:
<lb/>Vulnus et elata librat ab aure manu.
<lb/>Aspicit omnipotens, quum missus ab aethere pendet
<lb/>Aliger: et presso corripit ense manum.
<lb/>Atque ait innocuum genitor ne sparge cruorem:
<lb/>Sat fuit aeterno te voluisse patri.
<lb/>Dixerat, a nebula quum circumfunditur aer:
<lb/>Non secus a Nephele quam tibi Phrixe tua.
<lb/>Vertitur: ecce aries prope constat: vector vt Helles:
<lb/>Subdita sic cerua est Iphigenia tibi.
<lb/>Accipit, atque arae precibus de more paratis
<lb/>Isacus eripitur: subiiciturque pecus.
<lb/>Facta deus vidit: locus extat: prima sed ara est:
<lb/>Quum pecori dixit: tu quoque sydus eris.
<pb edRef="28b" facs="4013894_0098"/>
<lb/>Dixit, it ad colchos lana hinc: fit sydus imago:
<lb/>Stellis aque octo clara decemque micat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="7">
<p>Tempus idem spatio luces cum noctibus aequat:
<lb/>Est et ab officii nomine dicta dies.
<lb/>Cornibus et tauri nitidus diffunditur annus:
<lb/>Vere et sole aucto frigida cedit hyems.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="8">
<p>Ast vbi protulerit coelo bis Cynthus orbem,
<lb/>Tectaque bis verno rore tepebit humus.
<lb/>Aula frequentatur romani patris, et ara:
<lb/>Ima palatinus qua iuga collis habet.
<lb/>Quae dederat quondam superis conuiuia mensa:
<lb/>Annua tunc crudas exhibet illa fabas.
<lb/>Stat specus, et scabro defossa, cubilia tofo:
<lb/>Inspicias iures numen inesse loco.
<lb/>Rore super postes sunt fusa cadauera sacros:
<lb/>Et pia compositis ossibus albet humus.
<lb/>Dextera fert templum, exemplar dare creditur arti:
<lb/>Qui aedificant tecum munus Epee ferunt.
<lb/>Ite nurus: vos hic romano texit amictu:
<lb/>Ite chori: hic statuit verba canenda notis.
<lb/>Cernite vt in media populo pulcherrimus aede
<lb/>De tribus is doctor templifer vnus adest
<lb/>Alba columba sacras quamuis tot dixit in aures:
<lb/>Nunc quoque non cessat de pietate loqui.
<lb/>Vt taceam domini mater quod, imago, locuta est,
<lb/>Reddita sunt coelo verba tacente choro.
<lb/>Scilicet ille modis pater omnibus aethere dignus,
<lb/>Colloquio superum non abigendus erat.
<lb/>Sed stata cunctorum quum sunt solennia diuum:
<lb/>Quumque dabit tumulis iusta, rogandus erit.
<pb edRef="29a" facs="4013894_0099"/>
<lb/>Nunc properate elegi mora ne sit segnis eundo:
<lb/>Scitis enim vobis quam via longa manet.
<lb/>Ergo quater denas luces quia iure reduxit,
<lb/>(Non stata sint quamuis nam petit acta locus)
<lb/>Vnde herbosa fames: scelus est cur ponere carnes:
<lb/>Cur regat et tempus: nomen et vnde, canam
<lb/>Felix arbor erat, coelesti consita ripa:
<lb/>Quatuor irriguis qua viret hortus aquis.
<lb/>Praeficit omnipotens primos huic forte parentes:
<lb/>Arboris et pomis abstinuisse iubet.
<lb/>Orta fames hinc est, ieiunaque tempora primum:
<lb/>Aque his mox ad nos venit in ora stupor.
<lb/>Scilicet a stygii capiuntur fraude draconis:
<lb/>Factaque in exilium est omnibus vna dies.
<lb/>Hinc procul expulsi mortalia corpora facti,
<lb/>Turpiter errabant per loca sola duo.
<lb/>Herba dabat victum, virides modo nata per agros:
<lb/>Potus aquae fuerant, saxaque, et antra domus.
<lb/>Pallida phaginea velabant corpora fronde:
<lb/>Incompti longis, implicitique comis.
<lb/>Carne quod orta venus, crimen quod venit ab illa,
<lb/>Apponi carnes instituere nefas.
<lb/>Hinc samiae primum didicerunt prandia leges:
<lb/>Et tenues nobis sunt in honore dapes.
<lb/>Hinc sitit Helias: lex fit: sitit agnifer: esca
<lb/>Abstinet et Moses: esuriitque deus.
<lb/>Venit in exemplum: dederant pro parte nepotes
<lb/>Iam poenam: decimam temporis ara petit.
<lb/>Accipit: atque duae et decimae quater illa putantur,
<lb/>Temporis edicti lege, fuisse dies.
<pb edRef="29b" facs="4013894_0100"/>
<lb/>Venit ad hanc curam romana lectus ab arce:
<lb/>Bisque suo spatio sensit abesse duas.
<lb/>Laetitiae sunt signa inquit: demantur ab atris
<lb/>Tempora de domini nomine dicta mei.
<lb/>Parteque pro dempta succedant quatuor illi:
<lb/>Quos sibi praecedens septimus vsus habet.
<lb/>Quatuor hinc quod dat: decimaque in parte reponit,
<lb/>De numero factum tempora nomen habent.
<lb/>Ritibus ornatur spatium, sanctumque vocatur:
<lb/>Quoque magis crescit: plus sibi thuris habet,
<lb/>Prima dies cinerum est: canit aspera verba sacerdos:
<lb/>Quae deus expulsis dixerat ante polo.
<lb/>Per vos dixit enim crimen iam morte piandum:
<lb/>Parsque mei vestro sanguine nata cadet.
<lb/>Ibitis: illa colo, tu viues rure ligone:
<lb/>Sudor erit vobis, quod fuit ante quies.
<lb/>Sic sed vt exactae post multa pericula vitae,
<lb/>Cum non mortalis iam mihi vterque foret:
<lb/>Puluere nata prius fiant rursum arida puluis
<lb/>Corpora: desierat: diriguere metu.
<lb/>Ergo quod illa dies leti, quod prima malorum,
<lb/>Causa fuit: quod ait tristia verba deus.
<lb/>Flectimur in templo: atque horrenda voce minarum
<lb/>Vertice signato, fit cinis ipse metus.
<lb/>Ne graue sit tempus: quoque declamatur ad aras:
<lb/>A te quo redeant ad sacra Bacche manus.
<lb/>Plena superciliis funduntur verba seueris:
<lb/>Bis ter adorato semper ad illa deo.
<lb/>Saepius auditis his sese vertit ad aram
<lb/>Efferus: et supplex thura merumque dedit.
<pb edRef="30a" facs="4013894_0101"/>
<lb/>Saepe homines vidi sua septima festa colentes,
<lb/>In populi faciem poscere fontis aquam.
<lb/>Estque palestinis sed mos deductus ab aris:
<lb/>Primus et hunc Nomias, primus et Esdra tulit.
<lb/>Hoc deus, in terras qui venit ab aethere, fertur
<lb/>In solio populo iura dedisse suo.
<lb/>Hoc prius et syluis Amphion et Orpheus egit:
<lb/>Principium magnis vrbibus inde fuit.
<lb/>Hoc fuit et cantu duras deducere quercus:
<lb/>Inque nouos muros saxa coisse lyra.
<lb/>Ardua bisseni subeuntes iussa magistri,
<lb/>Sic quoque tot gentes supposuere, duces.
<lb/>Hoc pia pontifices, maiorum facta secuti,
<lb/>Pectora formabant plebis in aede modo.
<lb/>Ast vbi Maiestas aucta est, sua iura recusat:
<lb/>Atque viri alterius fungitur ara vice.
<lb/>Semina mandat humo, segetes vt carpat arator:
<lb/>Falx adit, et vitem fundat vt vua merum.
<lb/>Concinit e solio tonsus pia verba sacerdos:
<lb/>Arguto mentes reddat vt ore deo.
<lb/>Hinc pietas, hinc orta fides, hinc ritus, et ara:
<lb/>Magnarumque odium, curaque vilis opum.
<lb/>Haec coelo fecere viam, coelumque dedere:
<lb/>Crimineque amissos, restituere lares.
<lb/>Ocia sic terimus, longa est sic mollior hora:
<lb/>Ad coenam donec hostia pura vocet.
<lb/>Inde quod in templo luce vna his stare solebant:
<lb/>Qua steterant, statio tunc ea dicta dies.
<lb/>Additus est error, Heliae gratus et error,
<lb/>Atque deo, et tollit qui scelus amnis aqua.
<pb edRef="30b" facs="4013894_0102"/>
<lb/>Ipsa quoque Aegyptus pia, quot vexatur ab annis
<lb/>In totidem trahitur sollicitata vias.
<lb/>Seruet vt exemplum, septem pulcherrima colles
<lb/>Roma per, et circos, et fora carpit iter.
<lb/>Nunc et Auentinum, nunc et iuga proxima coeli
<lb/>Transit: ab his coeli rursus itura iugo.
<lb/>Hinc subit Exquilias, et viminis aspicit arces:
<lb/>Inque Quirinalis deuenit inde latus.
<lb/>Perque sacras aedes petit ardua Vaticanum:
<lb/>Vnaque praeteritum saepe recurrit iter.
<lb/>Et modo qua uetus vrbs, et qua noua cernitur, ibit:
<lb/>Hinc Thermae: hinc fontes, ripaque Tybris erit.
<lb/>Quo trahor? hic longum est, errores dicere sacros:
<lb/>Deseritur sanctus nullus in vrbe locus.
<lb/>Quodque pii vates, syluis deus ipse quod egit:
<lb/>Exemplum legis dum via longa parat.
<lb/>Turba pererrato veluti redeamus ab orbe:
<lb/>Vrbe pererrata gens peregrina sumus.
<lb/>Adde quod et patribus, loca quamuis ista frequentent:
<lb/>Quot domini luces, tot parat ara focos.
<lb/>Quique vsus fuerat causarum ad iura disertis:
<lb/>Facundus trepidos dum iuuat ore reos.
<lb/>Vt solet in multis, diuorum protegit acta
<lb/>Mane: loci et laudes sic melioris habet.
<lb/>Quam cito di celeri labuntur tempora cursu:
<lb/>Quamque fugit velox non reditura dies.
<lb/>Hostia iam pueri pulsant, et carmina cantant:
<lb/>Ouaque cum ficu poscimur ante fores.
<lb/>Sed paleas scindunt, tempus secessit vtrinque:
<lb/>Deque quater denis bis patet esse decem,
<pb edRef="30c" facs="4013894_0103"/>
<lb/>Hoc quoque dum faciunt in duro marmore nixi:
<lb/>Saepius his tunsus culter in ora redit.
<lb/>Debita suscepto renuuntur dona labori:
<lb/>In miseras cultri vertitur ira fores.
<lb/>Altera ne desit nota scissi temporis illis:
<lb/>Vtque famem minuant, praetereantque ioco.
<lb/>Septipes arcta manus a tergo foemina (vulgi
<lb/>Fabula) flet medio secta iacetque foro.
<lb/>Virginis interea populo reseratur imago:
<lb/>Aurea pontificis fertur ab aede rosa.
<lb/>Ora dei templum velamine coelat ad aram:
<lb/>Palma datur, vincet: pompa stat ante fores.
<lb/>Ecce sed accumbit: linguisque animisque fauete:
<lb/>Me miserum, haec domino est vltima coena meo.
<lb/>Vtque nouis populis fiant monumenta futuris:
<lb/>Iam cum pane capit pocula plena mero.
<lb/>Hoc et ait: corpus panem libate (tenebat)
<lb/>Haec bibite ista meo sanguine vina madent.
<lb/>Este mei memores: nam vos quam saepe per aras
<lb/>Hoc facitis: praesens corpore semper ero.
<lb/>Tradidit et pedibus lymphas: seruatur ad aram:
<lb/>Mensa datur, patris munera pauper habet.
<lb/>Orat opem supplex: precis iuit carmen in vsum:
<lb/>Ilicet: inueniunt: iniiciuntque manus.
<lb/>Aera silent templis: ponunt altaria vestes:
<lb/>Rostraque pontificis tristia verba canunt.
<lb/>Cernitur et facies: tumulo qua scena futuro
<lb/>Hostia stat, non dum supplice sparsa mero.
<lb/>Flectimur ante illam: non vno est lumine lampas:
<lb/>Aureaque in gradibus tollitur ara suis.
<pb edRef="30d" facs="4013894_0104"/>
<lb/>Nigraque communem monstrant velamina luctum:
<lb/>Additur et miles saepius ante fores.
<lb/>Corda mouet tristi recitata Tragedia casu:
<lb/>Ducereque in lachrymis tempora nocte iuuat.
<lb/>Ter strepuere chori: luces dixere tenebras:
<lb/>Stant pueri templi fustibus ante fores,
<lb/>Perque vias illis arguto garrit in axe
<lb/>Pendula, et insertis versa tabella rotis.
<lb/>Turba latet sceleris: sequitur sua poena nocentes:
<lb/>Inque deum lapides quos rapuere, ferunt.
<lb/>Vltima lux oritur: celsa super arbore pendet:
<lb/>Pro facinus, languens dissimilisque deo.
<lb/>Aspice demissis vt squallent ora capillis:
<lb/>Vtque subit laceris sputa cruenta genis.
<lb/>Non secus Acteon: vidit quum labra Dianae:
<lb/>Factus erat canibus praeda cruenta suis.
<lb/>Liuide quid saeuis? haec in te poena redibit:
<lb/>Qui necis opprobrium hoc vindicet, alter erit.
<lb/>Quid fremis? en mitis letho quem subiicis agnus,
<lb/>Sponte sua cultris obtulit ipse latus.
<lb/>Occidit: offensus coelauit lumina Phoebus:
<lb/>Lunaque fraternos pallida fugit equos.
<lb/>Dura sub iniecto rumpuntur saxa dolore:
<lb/>Ad nos et manes territa mittit humus.
<lb/>Nos et amara dies lactuca pascit agresti:
<lb/>Sacra silent moestus stat sine sede pater.
<lb/>Tristia deflemus: quare, dum tristia flemus:
<lb/>Tu quoque nobiscum iam dea solue comam.
<lb/>Ille tuus natus, tam magni cura parentis,
<lb/>Tendit in educta Saucius ossa trabe.
<pb edRef="30e" facs="4013894_0105"/>
<lb/>Sydera ne clames, et quae tria corpora restant:
<lb/>Omnia sunt lachrymis languida facta tuis.
<lb/>Annuus hic luctus mortalia corda mouebit:
<lb/>Hac et luce volent illachrymare ferae.
<lb/>Templa frequentantur: caesi portatur imago:
<lb/>Quae loca contigerat, visimus illa prece.
<lb/>Cum titulo inspicitur Clauus, sertumque cruentum:
<lb/>Parsque crucis, nomen qua dedit illa loco.
<lb/>Visitur et vultus face multa: templaque nautae
<lb/>Nocte sodalitiis, nobilibusque patent.
<lb/>Ante illum, inque viis, hamato terga flagello
<lb/>Nuda petunt: fuso sanguine pene iacent.
<lb/>Verbera concreto terrent infracta cruore:
<lb/>Cumque metu lachrymas ingeminare iubent.
<lb/>Circundantque aram: tectoque ad tristia vultu:
<lb/>In misera tolli crimina voce rogant.
<lb/>Parce genis igitur virgo: et ne sperne rogantes:
<lb/>Iam causam luctus poenitet esse tui.
<lb/>Cumque illis dicas, Cuspis miserere tuorum:
<lb/>Nobiscum et repens oscula fige cruci.
<lb/>Adde, dei facies exaudi vota precantum:
<lb/>Et radiis nobis crimina tolle tuis.
<lb/>Sed vult dona puer: niueaque in veste sacerdos
<lb/>Spargit aqua, inque domo, corpora perque vias.
<lb/>Sat datum erit lachrymis: lux est iam tertia mater
<lb/>Laeta ades: et moestam pone Thalia lyram.
<lb/>Quod vetus ante fuit, per totum tollitur annum:
<lb/>Cereus et flammae sunt in honore nouae.
<lb/>Scilicet amissos recipit iam terra colores:
<lb/>Exuitur serpens, et renouatur auis.
<pb edRef="30f" facs="4013894_0106"/>
<lb/>Vertice de summo consumitur igne volumen:
<lb/>Vesteque non tacta sanctius ara calet.
<lb/>Sacra noui hanc circum fundunt iam thura ministri:
<lb/>Purpureas patres accipiuntque togas.
<lb/>Aera sonant: sanctum properant altaria nectar:
<lb/>Laetaque plebs inquit: cras cibus agnus erit.
<lb/>Rursus et haec dicens, dominum fratresque salutat:
<lb/>Terque loco supplex fundit in ora preces.
<lb/>Forsitan et pietas septem compellit ad aras:
<lb/>Crimina siue iubent, intima siue fides.
<lb/>Inde die domini, quae octauo it semper ab orbe,
<lb/>Gaudebit: longam dissoluetque famem.
<lb/>Gregorio interea referens accepta recedit:
<lb/>Multaque in Aprili mox peragenda putat.
<lb/>Denique festa sua vt sistat, renouabitur agnus:
<lb/>Septima pontifici si sua stabit hyems.
<lb/>Scilicet in niueae formatus imagine cerae
<lb/>Redditur, infernas qui modo liquit aquas.
<lb/>Vnctus terque oleo, ter viuo flumine purus,
<lb/>Agnifer vt docuit, poscit vt ipse puer.
<lb/>Noxia formosus ceu viuus numine pellit:
<lb/>Est et in aduersis quod deus esse solet.
<lb/>Albaque qui capiet cras summus pallia pastor:
<lb/>Dat populo: ex albis cui nota facta die.
<lb/>Sed iam frigus abit: redeunt cum numine soles:
<lb/>Et deus ex vero ver tulit ipse suis.
<lb/>Quod redit hic, volucres implent concentibus auras:
<lb/>Nobiscum et gaudent, luxuriantque ferae.
<lb/>Exulat omne nefas, Pascha est, ieiunia cedunt:
<lb/>Paxque est criminibus, mensaque pinguis adest.
<pb edRef="31a" facs="4013894_0107"/>
<lb/>A patre iamque bene est dictum: per compita ludunt:
<lb/>Nescio quid tacite pectora nostra iuuat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="9">
<p>Sed ter luce sua pepulit iam sydera Phoebus:
<lb/>Atque inde fessos ire coegit equos.
<lb/>Aurea cuique micat stellatis fluctibus vrna:
<lb/>De coelo fusa surgere tentat aqua.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="10">
<p>Quum bis erit nitidum e summo iubar aethere: sola
<lb/>De toto piscis corpore cauda patet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="11">
<p>Vna dies media est, et tollet nuncius alas:
<lb/>Quo duce habet sterilis pignus Elisa suum.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="12">
<p>Proximus ex illo ad sua sacra, Iosephus et aram,
<lb/>Fabrorum doctas ducet ab arte manus.
<lb/>Huius enim digitis summi fabricator Olympi
<lb/>Creuit, et eiusdem factus alumnus erat.
<lb/>Hoc licet et possit tutelam afferre fabrorum:
<lb/>Est quoque pro vero causa secunda suo.
<lb/>Fulcro aptabat opus: signo mensura tabellis
<lb/>Stabat: iudicio subdideratque suo
<lb/>Subsecuit: doctam decepit linea dextram
<lb/>Deque illi breuior pluribus vna fuit.
<lb/>Stabat coeli author, fabrorumque optimus idem:
<lb/>Atque seni arridens longa sat inquit erit.
<lb/>Inquit erit, tetigit, mensuram tacta recepit:
<lb/>Vnaque cum multis apta peregit opus.
<lb/>Quisque exoptat idem, studiumque requirit ab illo:
<lb/>Tutaturque fabros vtraque causa suos.
<lb/>Virginis ergo suae quod coeli est sorte maritus:
<lb/>Quodque dei custos, quod quoque sanctus erat.
<lb/>Quodque illi in manibus demum creuere tabellae:
<lb/>Quodque deus, tanto Daedale cede seni.
<pb edRef="31b" facs="4013894_0108"/>
<lb/>Sed tunc sancte senex, tunc te castissima mater,
<lb/>Non taceam: capiet quum casa parua duos.
<lb/>Magnaque cum magno dicam solennia nato:
<lb/>Aucta sacer vobis illa December habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="13">
<p>Interea teneris hic aspirate puellis:
<lb/>Hac quoque vobiscum quas capit ara die.
<lb/>Pro quibus, vt veniant iam fata suprema: per orbem
<lb/>Fama tuum nunquam Trane tacebit opus.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="14">
<p>Lucifero templo victrix crux aucta sequenti est:
<lb/>Alter et ex illo te Benedicte petit.
<lb/>Nempe crucis signo volucres depellis ab ore:
<lb/>Reddis et hamatis corpora casta rubis.
<lb/>Poculaque hoc etiam collato imbuta veneno,
<lb/>Frangis: et ardentis supprimis ignis opes.
<lb/>Hoc quoque Baptistae Phoebi delubra sacrasti:
<lb/>Oppida tot tibi mons vnde Casinus habet.
<lb/>Fratribus hinc vtinam non frangat pectora luxus:
<lb/>His vt Cymba esset munus vt ante fuit.
<lb/>Interea quando, crux hunc praecedere debet:
<lb/>Ite nurus vos haec pars quoque mensis habet.
<lb/>Ite Helena hanc vobis post cari insonnia nati
<lb/>Attulit, inuicta qua redit ille manu.
<lb/>De tribus admoto fuit ista cadauere nota:
<lb/>Reddita quum illi anima est, quum noua mira dedit.
<lb/>Pars Solymis huius, pars est tibi Caesar, vt hoc sit:
<lb/>Illa quidem in causa est, thuraque vestra meret.
<lb/>Sic nuribus dicens ibam commistus ad aram:
<lb/>A Solymis vrbi qua dedit illa notam.
<lb/>Sanctaque contigeram iam admotis limina plantis:
<lb/>Quo ruis? occurrens quum mihi dixit anus.
<pb edRef="32a" facs="4013894_0109"/>
<lb/>Cede loco: maribus pateat licet ara per annum:
<lb/>Non est hac vestro luce adeunda pede.
<lb/>Ludere credebam: quum legem respice dixit:
<lb/>Et transgressuros quae quoque poena manet.
<lb/>Protinus vt legi titulos in marmore: caessi.
<lb/>Risit, etheus inquit: reddimus ecce vicem.
<lb/>Quid facerem? rubui: nostro laeta illa rubore,
<lb/>Inter foemineos rettulit acta choros.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="15">
<p>Rore ter albet humus: sacram tegit aequor aristam:
<lb/>Cras, et quantus eris, tu leo mane lates.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="16">
<p>Tertius hinc Titan, si non se transferet idem:
<lb/>Ad iuga flammiferos quum reuocabit equos.
<lb/>Germanam quicunque colit, sponsamque, Tonantis:
<lb/>Gaudeat: immensum concipit illa deum.
<lb/>Prima dies haec est homini quae crimina delet:
<lb/>Principium et nostrae mite salutis habet.
<lb/>Ergo ferant munus socii: vos thura puellae:
<lb/>Praecipue castas nam petit ara manus.
<lb/>Sed quoniam festas facit hic lux prima calendas
<lb/>Non secus a nati quam sibi mense solet.
<lb/>Hic anni dicam cur sit surgentis origo:
<lb/>In mensis prima quae fuit ante die.
<lb/>An quod ab antiquis ad nos hac luce recepta
<lb/>Venerit, illorum ne sequeremur iter?
<lb/>Scilicet authori generis quo Romulus annum
<lb/>Traderet: haec Marti tempora prima dedit.
<lb/>An quoniam hoc vasti quondam primordia mundi
<lb/>Mense, putant populis orbe fuisse nouo?
<lb/>An magis in vires quia cuncta redire videmus?
<lb/>Temporis et faciem cernimus esse noui?
<pb edRef="32b" facs="4013894_0110"/>
<lb/>Nam nunc sole nouo tellus aperitur, et aether,
<lb/>Herbaque per summam gramina tollit humum.
<lb/>It vigor in flores, et frondens parturit arbor,
<lb/>Aera nec docili carmine mulcet auis.
<lb/>Vuida de grauido se prodit palmite gemma,
<lb/>Nescio quo blando lumine Phoebus adest.
<lb/>Optat oues aries: exquirit foemina tauros,
<lb/>Et petit immundum sima capella marem.
<lb/>Temporis haec aetas noua cum sit, cunctaque laeta:
<lb/>Annus ab his nobis iure nouandus erat.
<lb/>An quod cuncta parens virgo reuocauit et aeuum:
<lb/>Factaque quod coeli ianua prima fuit?
<lb/>Possit vt omne sibi dictum ratione probari,
<lb/>Vltima sit vero tradita causa suo.
<lb/>Quod foecunda fuit: foecunda haec tempora mater.
<lb/>Seruat, et hinc solers oua reponit anus.
<lb/>Quod deus immensus se clausit viscere matris,
<lb/>Hac coit insitio: plantaque luce viret.
<lb/>Sed sacra iam niueas clauserunt septa puellas,
<lb/>Et matronales instruit ara choros.
<lb/>Dote suis dicam cur illa, est pronuba nuptis:
<lb/>Vndeque festa dies nuntia nomen habet.
<lb/>Dena bis addiderant se ab Abramo saecula lustris
<lb/>Quinque fere: et coeptae tempora pacis erant.
<lb/>Quum pater omnipotens ne nos in tartara ferri
<lb/>Cerneret: aligerum se vocat: atque refert,
<lb/>Terra est fide vigil, iudeam nomine dicunt,
<lb/>Qua celebris Sydon, qua Tyrus alta viget.
<lb/>Hic electa mihi est regum de stirpe (Mariam
<lb/>Gens vocat) huc pennis labere ab arce tuis.
<pb edRef="33a" facs="4013894_0111"/>
<lb/>Atque fer haec illi celeres mea verba per auras:
<lb/>Quam putat illa, mihi est ipsa futura parens.
<lb/>Concipiet natum aequaeuum sine coniugis vsu:
<lb/>Castaque vt est, casto corpore mater erit.
<lb/>Dixeris huic nomen (nomen dicebat opesque)
<lb/>Adiiciam flammas protinus ipse meas.
<lb/>Hactenus: ille humeris pictas accommodat alas:
<lb/>Accipit et tenera lilia cana manu.
<lb/>Qualis Atlantiades, si quando iussus in auras
<lb/>Tollitur: in virga nuncia fertque Iouis:
<lb/>Labitur: et celeri liquidum secat aethera penna:
<lb/>Nubilaque, et ventos aere fretus agit.
<lb/>Iamque volans castae cernebat moenia matris:
<lb/>Parua, sed aeterno magna futura deo.
<lb/>Stabat in his virgo: pendebat vitta capillis:
<lb/>Laeta quidem, vultu sed dubitantis erat.
<lb/>Legerat in sanctam ventura oracula matrem:
<lb/>Scilicet et studiis his erat apta capi.
<lb/>Orta dies nondum: nec adhuc discesserat vmbra:
<lb/>Tempore quo dubiis lucibus aera sonant.
<lb/>Tunc citus, et paribus coelestis nuncius alis,
<lb/>Qua sunt tecta suum dirigit altus iter.
<lb/>Qualis aquas volucris, piscosaque littora circum,
<lb/>Talis ad haec praeceps pectore totus erat.
<lb/>Parua fenestra fuit: obliquo corpore lapsus
<lb/>Prosilit in thalamos hac celer ante deam.
<lb/>Extimuit virgo: iuuenis quum forte timenti
<lb/>Dixit aue, ad verbum rettulit illa sinus.
<lb/>Gratia erit tecum subito praelata puellis:
<lb/>Quam mirare, parens ipsa futura dei es.
<pb edRef="33b" facs="4013894_0112"/>
<lb/>Concipies puerum felix sine coniugis vsu:
<lb/>Nomen erit Iesus: cui dabit orbis opes.
<lb/>Aequaeuumque patri vt parias hominemque deumque:
<lb/>Non minus hoc casto corpore mater eris.
<lb/>Dixerat: haec roseo quum candida fusa pudore,
<lb/>Auditoque rubens nomine matris, ait.
<lb/>Nota mihi: magni veniet patris incrementum.
<lb/>Qui deus et dominus totius orbis erit.
<lb/>At mea virginitas cum uota sit illius aris:
<lb/>Quo fieri poterit mater vt esse ferar?
<lb/>Omnia posse deo facile est ait ille: propinqua
<lb/>Quae fuerat sterilis, nomina matris habet.
<lb/>Ipsa dei virtus coelo tibi stabit aperto:
<lb/>Illa erit et numen, filius illa patris.
<lb/>Ergo recusantem tandem, multumque timentem,
<lb/>Mouerat orator: quum pia fiat, ait.
<lb/>Fiat ait: subito quum circum lumine fusa est:
<lb/>Perque comam flammae virginis arsit apex.
<lb/>Concipitur verbum: stupuit natura: pauentque
<lb/>Tartara: concussus ter tonuitque polus.
<lb/>Carne deus tegitur: tumidus fit pondere venter.
<lb/>Vnde die hac laedi carnibus ora timent.
<lb/>Facta seni narrat: tacuit: sopor occupat artus:
<lb/>Viderat in somnis plurima, visa refert.
<lb/>Vitis erat dixit: seges illi iuncta: sed amni
<lb/>Proxima: quae multas pinguis alebat aues.
<lb/>Indeque, erant visae bis senae astare columbae:
<lb/>Quae segeti, et viti, limitis instar erant.
<lb/>Pampinus attigerat producto palmite coelum:
<lb/>Sydera texebat gramine summa seges.
<pb edRef="34a" facs="4013894_0113"/>
<lb/>Ecce ferox miles ferrum properabat in illas:
<lb/>Pulsae aberant canibus per loca ruris aues.
<lb/>Dixerat illa: senex sit felix dixit imago
<lb/>Noctis: et a votis non aliena tuis.
<lb/>Forte Iouis sopor hic magni peruenit ad aures:
<lb/>Virgine di veteres matre fugamur ait.
<lb/>Dicta fides sequitur: coeli illi ex arce fugantur:
<lb/>Virgoque coelesti pignore mater erat.
<lb/>Nupta quod ergo fuit felix: fit pronuba nuptis:
<lb/>Quodque tulit lux haec nuncia, nomen habet.
<lb/>Omnibus e templis cur est super aede Mineruae
<lb/>Iam poscor: vicit virginitate deam.
<lb/>Nam patris ex vero fuit haec de vertice nata:
<lb/>Sancta quod ex vtero credita matris erat.
<lb/>Occidit illius sapientia: nascitur huius:
<lb/>Illaque Erictonii est: mater at ista dei.
<lb/>Ergo deae victae calcata iussit oliua,
<lb/>Sacra sibi hic fieri, virginibusque coli.
<lb/>Iussit aue et serae sub prima crepuscula noctis,
<lb/>Quaelibet ad laudes quod facit ara, cani.
<lb/>Huc venit et patriae pater: et dat dona puellis:
<lb/>Claue vicem domini virginis ille gerit.
<lb/>Sed dat signa venit: procumbite ad ora Quirites:
<lb/>Curia iam plena est tota videnda via.
<lb/>Pro superi: quantus diffunditur agminis ordo:
<lb/>Est hic, et Petri limina coetus habet.
<lb/>Alta coronati subeuntur limina templi:
<lb/>Pompa fit: et niueas aspicit ara nurus.
<lb/>Carbasus ora tegit: pudor est in munere nosci,
<lb/>An magis hoc olim quod noua nupta facit?
<pb edRef="34b" facs="4013894_0114"/>
<lb/>Ecce sed incedunt ceu binae ad tecta columbae:
<lb/>De geminisque alter monstrat ocellus iter.
<lb/>Perque manus ductae redeunt: templumque coronant:
<lb/>Cum face matronae, cumque puella face.
<lb/>Iam numerat vulgus redeuntes, pastor vt agnas:
<lb/>Et laus in numero est per fora, ad ora patris.
<lb/>Accipiunt monitus, dotemque: occluditur ara.
<lb/>Tertius hinc aperit quam quoque ab vrbe lapis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="17">
<p>Hinc vbi tot luces, Charitum quot nomina, Coruus
<lb/>Totus ab eois exorietur aquis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="18">
<p>Tres huic adde notas, amnem feret vltima sacrum:
<lb/>Tristia, qui prima crimina lauit aqua.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:3" n="19">
<p>Finis erat mensis: si rusticus ora reflectit
<lb/>Mars ait: in plumas coget abire tuas.
<lb/>Audiit hoc pastor: discessit perfidus inquit,
<lb/>Cui male sit: teneras nec mihi laesit oues.
<lb/>Verba mouent iram: Mars in sua terga reflexus
<lb/>Mutua ab Aprili tempora quarta petit.
<lb/>Haud mora: hyperboreos montes, alpesque niuosas,
<lb/>Occupat: atque gelu siccus adurit humum.
<lb/>Prodierant gemmae: tactae riguere pruinis:
<lb/>Prodierant segetes: frigore laesa seges.
<lb/>Grando fit, occumbunt tenerae cum matribus agnae:
<lb/>Tecta cadaueribus tota latebat humus.
<lb/>Poenitet in mensem pastorem dura locutum:
<lb/>Quum redit: et supplex vota precesque facit.
<lb/>Temporaque Aprilis iungit, numerumque dierum:
<lb/>Et cauet his: septis nec procul ire parat.
<lb/>Nosseque posteritas quo posset tempora, fecit
<lb/>Nomina, ridebit qui tamen illa leget.
<pb edRef="35a" facs="4013894_0115"/>
<lb/>Cuccus erat primus: sequiturque Bacuccus: ab istis
<lb/>Heremus et Steramus proxima sorte tenent.
<lb/>Fabula narrata est: Venus instat: solue Gradiue?
<lb/>Curriculo tacta est tertia meta tuo.
<lb/>Explicit liber tertius.
<lb/></p></div></div>
                
                
<div type="textpart" subtype="book" xml:base="urn:cts:latinLit:stoa0367.stoa001.ogl-lat1" n="4"> 
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="1">
<p>In hoc mense Aprili, ver quod per puerum de terra exeuntem significatur, fabulosum a venio, verificatur a veniente a sepulchro christo: qui verum ver nobis fuit: et mensis Aprilis olim a fabulosa veterum opinione, ab aperto tempore, vel aliis causis vanis dictus, ab aperto illius Sepulchro, quod in hoc mense fere semper contingit, dici debet. Tutela olim Veneris, nunc Philippi.
<lb/>Huic quoque quaerebam data cur haec nomina mensi:
<lb/>Nec minus in dubio est causa reperta mihi.
<lb/>Pulsaque non certo stabat mea puppis ab euro:
<lb/>Et dare diuersis vela iubebar aquis.
<lb/>Pierides dixi: quando vos vera potestis
<lb/>Noscere, qua teneat dicite cursus iter.
<pb edRef="35b" facs="4013894_0116"/>
<lb/>Haec ego: quum veniunt faciles Heliconis alunnae:
<lb/>E quibus est Erato sic prius ausa loqui.
<lb/>Cum sit molle mihi tenerorum nomen amorum:
<lb/>Sitque Venus numen non minus ipsa meum.
<lb/>Nil nisi quod fas est dicam, dignum ue sorores:
<lb/>Iudicium vestrum: mox subitura meo.
<lb/>Vt taceam Martis primam, Venerisque secundam
<lb/>Iliades sortem, quam dedit ante deae:
<lb/>Quodque suis gradibus troiana ingente reperta,
<lb/>Mitis Iuleos fecit in vrbe deos.
<lb/>Quodque eadem pulchra est hoc pulchro tempore digna:
<lb/>Quodque fuit Marti continuata suo.
<lb/>Haec elementa prius (sit fas hinc coepta moueri)
<lb/>In quibus haec nunc sunt: iunxit amore locis.
<lb/>Haec aperit tempus: haec pellit frigora vere:
<lb/>Haecque satis vires arboribusque refert.
<lb/>Haec dea quod tellus, quod mobilis educat aer,
<lb/>Quod mare, quod coelum, numine sola creat.
<lb/>Tolle illam: magnae fiant sine ciuibus vrbes:
<lb/>Nec populos, quos nunc possidet, orbis habet
<lb/>Nomina natorum sint nomina nulla parentum:
<lb/>Quaeque roget, quondam victima nulla deos.
<lb/>Hac duce nunc volucres demulcent aethera cantu:
<lb/>Et varie ludunt luxuriantque ferae.
<lb/>Illi floret humus: ridet sine nubibus aer:
<lb/>Miteque fit pelagus: lunaque solque redit.
<lb/>Dicta sed a spuma est: hoc parcite velle negare:
<lb/>Vnde sibi mensis nomina graia meret.
<lb/>Adde quod et cultus, quod nobis fecit amores:
<lb/>Iam saltem mensis nomine digna foret.
<pb edRef="36a" facs="4013894_0117"/>
<lb/>Tempora sed videor frustra quia iure tueri:
<lb/>Hoc valeat vero cum mea causa suo.
<lb/>Vos moueat tandem dea, qua coniuncta Gradiuo:
<lb/>Fabula, lasciua est sed tamen apta mihi.
<lb/>Forte deae magno cum Mars arderet amore:
<lb/>Ocia quaerebat: paceque laetus erat.
<lb/>Nec via longa deo, nec scuta, nec hasta, nec ensis,
<lb/>Sed cytharae curae molleque carmen, erat.
<lb/>Sensit id alma Venus (quid nam non sentiat illa?)
<lb/>Obuia amatori venit ab arce suo.
<lb/>Ibat is e castris: vidit: visamque cupiuit:
<lb/>Tempus et est inquit: continuatque gradum.
<lb/>Nouerat ardentem: ne sim dea rustica secum
<lb/>Ibo ait: ardenti subueniamque meo.
<lb/>Proxima fit: prendit: verbisque vt callida tangat:
<lb/>Quo sit iter dicit: an valeatque rogat.
<lb/>Ille prius spectat: mox sic suspiria ducens: 
<lb/>Vt valeam a nostris in tua castra feror.
<lb/>Audit vt haec: illi fallax subrisit: et inquit,
<lb/>In mea tu potius, an magis ipsa tua?
<lb/>Atque illum dicens lasciua incendit ocellis:
<lb/>Vror ait Mauors: tunc dea reddo vicem.
<lb/>Reddo vicem repetit, colloque insedit amantis:
<lb/>Osculaque amplexo pauca, sed apta dedit.
<lb/>Indeque ne votum tanti differret amoris:
<lb/>Ad lectum furtim praeuia fecit iter.
<lb/>Colla ibi iunguntur nudis astricta lacertis,
<lb/>Fitque proterua Venus, se implicuitque deo.
<lb/>Quid Vulcane facis? non haec tibi dixit Apollo:
<lb/>Ad furtum, nescis? haec via prima fuit.
<pb edRef="36b" facs="4013894_0118"/>
<lb/>Captus ab illecebris posita tunc casside, et hasta,
<lb/>Ah qualis Mauors, qualia bella gerit.
<lb/>Qui, cum grata foret positis concordia telis:
<lb/>Bella valete inquit, pax mihi semper ades.
<lb/>Hoc vtinam multos dictum seruasset in annos:
<lb/>Non Roma infesto damna sub hoste ferat.
<lb/>Finis erat questus: requierat murmur amoris:
<lb/>Amborumque ingens corpore languor erat.
<lb/>Quum subito tellus contagia sensit amantum:
<lb/>Verque caput primae cinxit honore rosae.
<lb/>Semina conspiceres vrgere cacumine terram:
<lb/>Molleque non vno flore nitere solum.
<lb/>Quique aderant multo detonsi frigore colles,
<lb/>Ceperunt densas per iuga summa comas.
<lb/>Sponte sua tergo quaesiuit vacca iuuencum:
<lb/>Aque mare instanti prona salitur ouis.
<lb/>Foemina tunc primum blandum cognouit amantem:
<lb/>Tunc studium cultus primaque cura fuit.
<lb/>Tunc elegi placuere mei: duraeque puellae
<lb/>Eloquio victae mane dedere manus.
<lb/>Mirataeque fidem iuuenis prope nocte iacentis,
<lb/>Viderunt teneris limina fusa rosis.
<lb/>Tunc digitis gemmas, tunc tradere crinibus aurum
<lb/>Coeptum: tunc artes mille fuere viris.
<lb/>Cum sint hoc igitur Veneris tot tempora dona:
<lb/>Liuor erit: mensis si eripiatur honor.
<lb/>Dixerat haec Erato: Venus et cepisset honorem:
<lb/>Ni contra Clio sic foret orsa loqui.
<lb/>Tempus erat nobis mendacia demere rebus:
<lb/>Veraque germanae certaque iura sequi.
<pb edRef="37a" facs="4013894_0119"/>
<lb/>Ante nouos ignes, ventos, terramque, fretumque,
<lb/>Haec rerum moles vnus aceruus erat.
<lb/>At deus obscura postquam res lite redemit:
<lb/>Inque nouas formas iussit abire Chaos.
<lb/>Summa ferunt ignes: stat proximus ignibus aer:
<lb/>Hicque premit terram: terraque pressit aquam,
<lb/>Ne loca vana forent, habitantibus addidit ortus
<lb/>Solis et occasus, nocte sequente diem.
<lb/>Irriguos imbres suspendit, et aeris vsum:
<lb/>Signatumque dedit margine limen aquae.
<lb/>Montibus extensis valles adiecit, et antra:
<lb/>Quaeque ferat fruges addita terra fuit.
<lb/>Hinc Natura sata est: quae totum temperat orbem,
<lb/>Illa, quaque sata est, optima dicta die.
<lb/>Aduocat hanc coram rerum fabricator, et orbis:
<lb/>Atque modo huic natae, talia magnus ait.
<lb/>Salue magna parens post me, rerumque potestas:
<lb/>Maxima consiliis orbe futura meis.
<lb/>Ocia ne subeas: mea sit vis prima creandi:
<lb/>Nascendi (vnde nota est) forma secunda tibi.
<lb/>Istaque quo possis, faciem nunc accipe mundi:
<lb/>Cum vi et multiplices corpore vasta sinus.
<lb/>Vbere mille geras, amplexus mille sub illis:
<lb/>Accipiat vultum noxque, diesque, tuum.
<lb/>Zona sit obliquus duodenis ignibus ordo:
<lb/>Sintque oculi capiti, lunaque, solque, tuo.
<lb/>Mille tegant rerum species, te mille colores:
<lb/>Pulchraque sis vultu tota, nec vna, tuo.
<lb/>Fax tibi pro sceptro, pro vi tuus ignis, et ars est:
<lb/>Progrediens certa semina gigne via.
<pb edRef="37b" facs="4013894_0120"/>
<lb/>Corpora cuncta moue, pariter quoque mota coerce:
<lb/>Ordo sit hic: expers ne rationis eas.
<lb/>Haec deus, in solio dea quum sublimis in orbe
<lb/>Constitit e summo conspicienda loco.
<lb/>Insistensque illi, recti fidissima custos,
<lb/>Iuncta deo donis officiosa sedet.
<lb/>Iuraque dat terris, ventoque ignique marique:
<lb/>Fertque sub imperio corpora cuncta suo.
<lb/>Temperat his mundum, foecundaque dicta vicissim
<lb/>Omne genus gremio promit ab ipsa suo.
<lb/>Pace tua Venus haec vera est: tu ficta putaris:
<lb/>Hac duce nam spumis nasceris ipsa tuis.
<lb/>Primaque concordi, non tu, pace ista ligauit
<lb/>Corpora: quum inspecies omne coiuit opus
<lb/>Ista creat nobis quicquid noua corpora gignunt:
<lb/>Perque orbem vacuas non sinit esse domos.
<lb/>Hinc pecus omne venit: facit hinc auis arbore nidos:
<lb/>Et luteum Progne sub trabe fingit opus.
<lb/>Concipit hac foetus duce tellus, reddit eadem
<lb/>Hos duce: et hinc rebus sunt alimenta nouis
<lb/>Accipit hinc magnae sibi iure vocabula matris:
<lb/>Suscipis indigne quae Venus ante tibi.
<lb/>Ergo facta parens ab aperto munere rerum
<lb/>Debeat Aprilis munus habere sui.
<lb/>Dixerat: erubuit vero Cytherea reperto:
<lb/>Reddidit et titulum tacta pudore deae.
<lb/>Stabat honor mensi firmatus voce sororum:
<lb/>Visaque erat vero causa probata suo.
<lb/>Quum grauis Vranie stellis redimita capillos
<lb/>Surgit, et in medium talia verba iacit.
<pb edRef="38a" facs="4013894_0121"/>
<lb/>Ipsa licet taceam, mea sunt iam nota sorores
<lb/>Munera, pro vero sydera testis erunt.
<lb/>Non erit absurdum de tempore reddere causas
<lb/>Si ferar, ex astris tempus it omne meis.
<lb/>Nondum forte Hyades, nec Pleiadas, ipsa regebam:
<lb/>Nec tua nota mihi luna ue, sol ue, via.
<lb/>Cur Cynosura tua est gens sydonis astra secuta:
<lb/>Cur ue Elicen spectet nauita graius aquis.
<lb/>Quid sit vterque polus: quid signifer ipse moneret:
<lb/>Quid ue boues seri, tarda ue plaustra boum.
<lb/>Omnia confusa veri ratione latebant:
<lb/>Nec titulus stellis, nec mihi nomen erat.
<lb/>Maxima enim nuper, reserarat machina vultum:
<lb/>Et noua erant populis omnia facta suis:
<lb/>Stabat et aeternum Saturno rege sub auro
<lb/>Ver: facies primi temporis illud erat.
<lb/>Inde vbi iam venit rebus sua discolor aetas:
<lb/>Lucifer in partes vnus et alter abit:
<lb/>Tunc sibi hyems, aestas, autumnus, nomina verque,
<lb/>Cepit, et incaeptus gentibus annus erat.
<lb/>Traditur imperium mihi coeli, traditur artis,
<lb/>Deque illo primum nomina nota tuli.
<lb/>Lustra palestini duce me tunc prima tulerunt:
<lb/>Venit ad Iliadas per loca multa labor.
<lb/>Hinc fuit exactus, qui nunc est, cursibus annus:
<lb/>Non sacer vt nunc est: sed tamen ille fuit.
<lb/>Interea coelo quos non potuere gigantes
<lb/>Pellere, facta parens vna puella fugat.
<lb/>Edidit haec magnum coelesti semine partum:
<lb/>Amisere polum numina prisca suum,
<pb edRef="38b" facs="4013894_0122"/>
<lb/>Voce quidem mores hominum formauit, et annum:
<lb/>Subiecitque orbem legibus ipse suis.
<lb/>More lycaonio tandem praecepta ferentem
<lb/>Instantes agnum corripuere lupi.
<lb/>Occidit indigne, passusque opprobria mortis
<lb/>Signa dedit populis occubuisse deum.
<lb/>Redditur ex vmbris: tremuerunt tartara regem:
<lb/>Et gemuit vulsa regia caeca sera,
<lb/>Tunc meus est patribus, populisque, adapertus olympus:
<lb/>Mense fere hoc semper facta redire solent.
<lb/>Astra reluxerunt: reuocauit lumina Phoebus:
<lb/>Luceque defectos luna repleuit equos.
<lb/>Esse piae volumus si nos sanctaeque sorores:
<lb/>Cum modo nec Pallas, nec sit Apollo, deus.
<lb/>Sit sacer Aprilis ab aperto mane sepulchro:
<lb/>Et datus antiquis eripiatur honor.
<lb/>Dixerat Vranie dictis plausere sedentes,
<lb/>Istaque de tenebris lux redeuntis erat.
<lb/>Tunc ego Pierides dixi mea vota secutae,
<lb/>Quas possum grates officiosus ago.
<lb/>Sed ducibus vobis quoniam de littore solui:
<lb/>Quae vehit, in portum deferat aura ratem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="2">
<p>Iam pater Heliadum quater ad sua lora redibat,
<lb/>Curribus et iunctos sollicitabat equos.
<lb/>Ibam forte viam, populus cui nomina fecit:
<lb/>Qua prope flaminiam gramina campus habet.
<lb/>Vicus erat: dederat Padus et leuis accola nomen,
<lb/>Non procul a ripis Albula Tybri tuis.
<lb/>Cymbala pulsabant: difflabat tibia cantus,
<lb/>Prouehor, in media detineorque via.
<pb edRef="39a" facs="4013894_0123"/>
<lb/>Pars etenim triuiis, pars festis laeta tabernis,
<lb/>Hic erat, artifici pars pede pulsat humum.
<lb/>Cum pare quisque sua faciles ad gaudia palmas
<lb/>Iactat, et in certos corpora versa modos.
<lb/>Aere chorum hi reuocant, diffusis hique capillis
<lb/>Ludus erant, agiles tum pede tumque manu.
<lb/>Languor erat fesso, subit alter, luceque tota
<lb/>Luditur, in multo desipiturque mero.
<lb/>Non procul hinc templum praecinctum fronde virebat:
<lb/>Thuribus Ambrosio struxerat ara focos.
<lb/>Quaero ioci causam, quum sic e pluribus vnus
<lb/>Protinus e medio rettulit ore choro.
<lb/>Qua phryx ante senex, Apenninique coloni,
<lb/>Et phaetonteo proxima rura Pado,
<lb/>Arrius abstulerat nostris immaniter aris,
<lb/>De templo veros expuleratque deos.
<lb/>Quum subito sumptis coelestis pastor habenis
<lb/>(Ceu stat adhuc) celeri cuncta redemit equo.
<lb/>Par vt erat, patrium struxerunt facta triumphum,
<lb/>Victor ad insubres quo pater ipse redit.
<lb/>Pompa dedit salios, facimus fecere quod illi:
<lb/>Araque nunc repetit, quos tulit ille iocos.
<lb/>Gallia vicina est, praebebant vina triumphi:
<lb/>Hactenus, et posito rettulit ora mero.
<lb/>Alter ab hoc surgens causam tibi plenius edam
<lb/>Hanc ait, estque aliter pene locutus idem.
<lb/>Dixit enim Baccho praebebant vina priores
<lb/>Mellaque: mella patri, vinaque nostra damus.
<lb/>Hausit nam illa puer, laeta est Insubria vino:
<lb/>Sunt satyri Baccho, sunt pariterque ioci.
<pb edRef="39b" facs="4013894_0124"/>
<lb/>Ad sacra vtroque iuuat festis gaudere diebus:
<lb/>Vtimur et patriae moribus vrbe Remi.
<lb/>Nunc fit id in triuiis, et festis forte tabernis:
<lb/>Scilicet et veris tempore facta iuuant.
<lb/>Fiet et ante focos (haec bis nam ponitur ara)
<lb/>Quum referet gelidas frigida bruma niues.
<lb/>Dicta ioci causa est: tibi si facundia curae
<lb/>Mellea, da diuo quas petit ara preces.
<lb/>Dixerat, et saltu dudum post pocula facto,
<lb/>Cum pare discussis saltat in ora comis.
<lb/>Ingredior templum: patrum discesserat ordo:
<lb/>Et pariter socias soluerat ara manus.
<lb/>Da pater ergo meos dixi florere libellos:
<lb/>Et sparge ambrosia pectora nostra tua.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="3">
<p>Luce sequente, polo, vexit quae numina, puppis:
<lb/>Quaeque regit terras, sole cadente micat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="4">
<p>Cras simul et piscis septem de parte trionum
<lb/>Sole abeunte fugit: dimidiusque latet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="5">
<p>Victus inops fuerat: fruges seges aegra negabat:
<lb/>Imbre quod a nullo sparsa sitiret humus.
<lb/>Spem macer, et siccis fallax aquilonibus annus
<lb/>Dempserat agricolis: ingrueratque fames.
<lb/>Aere cibus patrum pietate dabatur egenis:
<lb/>Araque pro coeli quaeque rogabat aqua.
<lb/>Signa ferunt, pompa puerorum ducitur agmen:
<lb/>Orbos Roma vocat relligione noua.
<lb/>Facta cano: pluuias segeti elicuere precando:
<lb/>Factus et his nobis fertilis annus erat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="6">
<p>Tempus idem positam Vincentius optat ad aram:
<lb/>Votaque pro pueris, virginibusque, capit.
<pb edRef="40a" facs="4013894_0125"/>
<lb/>Admoneo: cedas procul hinc procul impia mater:
<lb/>Seu tua tristis Itys: seu Meleagre tua.
<lb/>Seu quaecunque fuit non nomine digna parentis:
<lb/>Et scelere in partus saeuit acerba suos.
<lb/>Scilicet, in partes cum sectus quatuor esset:
<lb/>Hoc duce, in articulos it puer ipse suos.
<lb/>Ex illo immanes hic odit crimine matres:
<lb/>Illato et pueris vulnere, praebet opem.
<lb/>Viuat Itys: huius si Progne deferat aris:
<lb/>Medeaeque suo corpore frater erit.
<lb/>Quid stas nupta? tuo quod non medicamine fiet:
<lb/>Munere placato numine, mater eris.
<lb/>Mater eris: quoniam fecit quoque pignore matres:
<lb/>Cum steriles tardo coniuge pene forent.
<lb/>Intumuit venter: necte Lucina rogantem
<lb/>Audiet: et partu mortua pene iaces.
<lb/>(Soluit enim multas) seu mas seu foemina fiet,
<lb/>Da thus, partu aderis, thure soluta dato.
<lb/>Aeger erit natus pariter: passusque periclum:
<lb/>Laeta uoue spolium: sentiet aeger opem.
<lb/>Fiet et incolumis: si votus detur amictus
<lb/>Concolor: et similis tradita vestis erit.
<lb/>Nupta tibi dicta est: nunc causam sedulus edam:
<lb/>Cur iuuat in bello militis ille manus.
<lb/>Siue quod agressi stupuerunt turpiter hostes:
<lb/>Armaque conspecto destituere patre.
<lb/>Namque genu posito palmas extendit inermes
<lb/>Turba: et sacratos corruit ante pedes.
<lb/>Seu quia de nostris cessit Victoria templis:
<lb/>Nomine et illius nomen habere putant.
<pb edRef="40b" facs="4013894_0126"/>
<lb/>Proxima nam iunctum victricia signa sacellum
<lb/>Spectat, et a facto res capit ipsa fidem.
<lb/>Seu quonam sacrum posuit super aede Mineruae:
<lb/>Vnde duci victrix insit oliua manu.
<lb/>Seu placata idem quod virgine fortis vtraque
<lb/>Hic visus ducibus, militibusque, fuit.
<lb/>Vota virum scribit: pandit victoribus aram:
<lb/>Militis et fortes reddit ad arma manus.
<lb/>Hinc victore tulit romano milite signa.
<lb/>Illaque pro multis aspicit ante focos.
<lb/>Plaudite Pierides: media stat censor arena:
<lb/>Cuique sit ex merito laurea danda videt.
<lb/>Nec minus et partes has Palladis ante putamus:
<lb/>Artibus et pater est mitis vt illa fuit.
<lb/>Galli vera probat templo suspensa tabella:
<lb/>Hoc duce qua laurum se meruisse docet.
<lb/>O mihi si tantum concedant numina famae:
<lb/>Hocque velit Bacchus, Pieridesque meae.
<lb/>Victor vt in media vates ego cernar arena:
<lb/>Meque probem curam numinis esse mei.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="7">
<p>Hic quoque te Caesar iam cura domestica tangit:
<lb/>Num quod in hoc vincis? an quod iberus erat?
<lb/>Hoc duce, cognati nam quum stant praelia Martis:
<lb/>Te memorant semper conseruisse manus.
<lb/>Quam bene, dum celebri tua munera sumit ab ara:
<lb/>Atque tua a victo non vacat hoste manus.
<lb/>Dum sequeris diuum: sequitur te fortiter ille:
<lb/>Victorem tyria reddit ab vrbe tuis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="8">
<p>Vox erat ecce venit: crepuerunt omnia plausu:
<lb/>Teque capit gremio culta Capena suo.
<pb edRef="41a" facs="4013894_0127"/>
<lb/>Visus et es, positis laeua dextraque figuris,
<lb/>Inter Scipiadas tertius ire tuos.
<lb/>Talis erat libycis ludos quum Caesar ab oris
<lb/>Rettulit: et victo parta trophaea Iuba.
<lb/>Hoc et idem factum Cytherei tempore mensis:
<lb/>Sis vt in Aprili tu quoque pompa tuo.
<lb/>Iam te pacis opus spectabat: Velia iam te:
<lb/>Iunctaque cum Vesta regia parua Numae.
<lb/>Arcus erat: generis reges hic cernere iussus:
<lb/>Atque tua forti praelia gesta manu.
<lb/>Confusasque acies bello, victasque paludes,
<lb/>Aequoraque, et caesis oppida capta uiris.
<lb/>Adde tot his homines exutos vincula nostros:
<lb/>Barbaricis fuerant qui modo praeda deis.
<lb/>Sub pede lugebat quondam defensa Corone:
<lb/>Moestaque contusis igne Guleta genis.
<lb/>Reddita poenorum splendebant moenia regi:
<lb/>Addita sed titulis nominibusque tuis.
<lb/>Hinc tibi pons aditus: fratrum patrumque sigillis,
<lb/>Sacraque erat moles plausibus aucta tuis.
<lb/>Sistere equos faciunt demissa tonitrua flammis:
<lb/>Terruerant animos non tamen illa tuos.
<lb/>Contigeras templum: victricia signa secutus
<lb/>Duceris exceptus patris ad ora choro.
<lb/>Oscula iunguntur: iunguntur colla duorum:
<lb/>Qualia qui claui, qui valet ense solent.
<lb/>Nocte coronatae micuerunt lumine turres:
<lb/>De stipula et mediis dolia plena viis.
<lb/>Sicque tuo felix gauisa est Roma triumpho:
<lb/>Iussit et hanc fastis Caesaris esse diem.
<pb edRef="41b" facs="4013894_0128"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="9">
<p>Iamque vnus, iamque alter erat sibi Lucifer ortus:
<lb/>Terque suas pastor dinumerarat oues.
<lb/>Cedere quum coelo tuus Isace laniger optat:
<lb/>Astrigerum et seris mergere vellus aquis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="10">
<p>Esse potest Helle: sed non est: tollit ab vndis
<lb/>Candida quae laeuum luce sequente pedem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="11">
<p>Ast vbi praeteritas lux nonas sexta videbit:
<lb/>De face semimaris Phoebus abibit ouis.
<lb/>Indeque digresso summittet cornua Taurus:
<lb/>Et sua summissis altera causa manet.
<lb/>Cum boue nutrierat sibi forte Iosephus asellum
<lb/>Rura petit: coeli subsequiturque puer.
<lb/>Sic vt erat nostri iam sanguinis ille, deusque,
<lb/>Cum boue graminea ludere coepit humo.
<lb/>Et modo mulcebat molli palearia dextra:
<lb/>Et modo pascenti gramina secta dabat.
<lb/>Denique is adiutus tergo pueriliter haeret:
<lb/>Vrgenti similis, sollicitatque, pede.
<lb/>Siue quod ad cunas (ceu fas est credere) nouit:
<lb/>Seu data quod tenera iuuerat herba manu.
<lb/>Dum deus adludit: sensim procumbit: ab illo
<lb/>Desilit hic solers: et noua serta parat.
<lb/>Fecerat: adnectit pictos per cornua flores,
<lb/>Purpureisque ligat collaque et ora rosis.
<lb/>Aspicit: atque placet, genitor quum e vertice coeli
<lb/>Quo stabat, placido sic ait ipse boui.
<lb/>Gratus eras cunis nato gratissimus agro:
<lb/>Ignea sint meritis sydera nostra tuis.
<lb/>Vix ea quum ille latens ceu tunc est parte per herbam,
<lb/>Pesque vagus laeua dexter aduncus humo:
<pb edRef="42a" facs="4013894_0129"/>
<lb/>Summa petit: summo qua pars nitidissima coelo:
<lb/>Atque rosas secum pictaque serta trahit.
<lb/>Quotque illi fuerant flores, formantur in ignes:
<lb/>Splendidus inque polo sydere totus erat</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="12">
<p>Tertia pontificis lux sacrum spectat Iuli,
<lb/>Curia iudiciis semper honesta tuis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="13">
<p>Qua via flaminia est, firmans in arundine gressus
<lb/>Laeta domum festa fronde redibat anus.
<lb/>Quae sacra sint quaero: Pelopis caput inquit ab oris
<lb/>Piscatoris habet non procul ara ducis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="14">
<p>Hinc Milui rediens quoque tunc de ponte viator:
<lb/>Cras ait: at serus, laniger ora teget.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="15">
<p>Quartus ab eois properabit Lucifer ortum:
<lb/>Demittetque diem: praeuenietque Venus,
<lb/>Deque suo Caesar cupiet te cernere coelo:
<lb/>Inque coronati fundere colla rosas,
<lb/>Vox erat: Augustus solennem cultior aram
<lb/>Cum patre thura focis impositurus, adit.
<lb/>Venerat, et tantum distabat sorte Tiarae:
<lb/>Caetera nam cultus pontificalis erant.
<lb/>Talis ab Oceano radiis redimitus Apollo
<lb/>Chrysolithis summo reddit ab orbe diem.
<lb/>Magnus ab Aenea pater hic deductus, et ille:
<lb/>Hicque hominum dux est, dux tamen ille ducum.
<lb/>Nate deo, dea magna parens, tu frater, et alter,
<lb/>Protegite imperii pignora iuncta duos.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="16">
<p>Tunc etiam mundo quaeret decedere sydus:
<lb/>Angulus in stellis cui nota ternus erat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="17">
<p>Caesar vt opproprium, cognataque bella recuses:
<lb/>Ad foedus cras te Gallia sancta vocat.
<pb edRef="42b" facs="4013894_0130"/>
<lb/>Ah si Pompeius, si sic fecisset Iulus:
<lb/>Quanta foret virtus itala, quantus honor.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="18">
<p>Tertia de coelo sortitum sydera Taurum
<lb/>Lux videt aequoreis mergere terga vadis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="19">
<p>Cras aderunt priscum tibi Roma Palilia festum
<lb/>De capitolino conspicienda iugo.
<lb/>Ergo age natali non tactas indue vestes:
<lb/>Ciuibus et fias candida tota tuis.
<lb/>Sancta Pales aderit: facit illa vocabula festo:
<lb/>Non minus a septis ad tua festa suis.
<lb/>Texerat ante nouo formosus ouilia ramo
<lb/>Romulus, et frater, pastor vterque tuus.
<lb/>Hi tibi ne desint: praecinget ouilia sertis
<lb/>Ensifer, et frater, pastor vterque tuus.
<lb/>Tertius his iunctus pater est: pascentis ab alto
<lb/>Qui sibi commissi ius gregis omnis habet.
<lb/>His igitur ducibus tibi Roma renasceris: hisque
<lb/>De stipula transis: quum iubet ara, focos.
<lb/>Scena stat, et ludi, fortes spectate Quirites:
<lb/>Diciteque haec nostrae festa parentis erant.
<lb/>Carmina cantantur: capiunt sua praemia Mimi:
<lb/>Scripta placent: laudes ipse poeta refert.
<lb/>Finis erit rerum: redeant vt festa quot annis:
<lb/>Romae quisquis ades laeta precatus abi.
<lb/>Arceque de summa victum dic spectet vt orbem:
<lb/>Qua patet exoriens, occiduumque latus.
<lb/>Pace sacroque suo fiat caput ante quod armis:
<lb/>Gentibus et terras omnibus vna regat.
<lb/>Dixeris: adiungas cum patre renascere semper:
<lb/>Natalisque frequens adsit, eatque tuus.
<pb edRef="43a" facs="4013894_0131"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="20">
<p>Luce sequente astris Hyperionis igne fugatis
<lb/>Florida dimidii tempora veris erunt.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="21">
<p>Caesar in Aprili ne pars vlla relinquat:
<lb/>Cras tibi de bellis inda tributa feret.
<lb/>Sit licet et Ganges nondum tuus: India fert haec:
<lb/>Mox tibi dum victas porrigat ipsa manus.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="22">
<p>Tunc etiam mater quum iam se roscida clausit
<lb/>Memnonis: et Vesper sydera lustrat equis.
<lb/>Hac qua parte ratis se iungit in aequore malo
<lb/>Clara: sub hesperiis tota latebit aquis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="23">
<p>Exoriente alta auritum caput occulit vnda
<lb/>Sole lepus: celeres effugietque canes.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="24">
<p>Casside conspicuus, sumptaque Georgius hasta,
<lb/>Tunc quoque cum diro bella dracone geret.
<lb/>Ergo qui clypeo, signo, ferroque, corruscas:
<lb/>Ad tua quae canimus Bellice festa veni.
<lb/>Est quod inermis agas: acies, bellumque relinque,
<lb/>Nunc tibi deuicto si quid ab hoste vacat.
<lb/>Mauors pace tua somno furtoque puellam
<lb/>Fallis: arenoso qua Tyber amne sonat.
<lb/>Iste suam gladio, fortis defendit et hasta,
<lb/>Qua madet infesto moesta Silena lacu.
<lb/>Vrbs fuit haec celebris (iuuat hinc nam facta referre)
<lb/>Diri obsessa tamen peste sed anguis erat.
<lb/>Qui licet infestus miseris tunc ciuibus esset:
<lb/>Finitimis etiam maximus horror erat,
<lb/>Ad Tripodas mittunt placari tristia Phoebi
<lb/>Humano, et pecudum viscere, dicta iubent
<lb/>Absumuntur oues: homines a sorte petuntur:
<lb/>Nigraque confusum funera vulgus erant.
<pb edRef="43b" facs="4013894_0132"/>
<lb/>Hinc ventum ad natam est regis: pater acta recusat:
<lb/>Cogitur ad sortem stare sed illa ferae.
<lb/>Vnica erat patri: lux venerat: obtulit angui:
<lb/>Oblata hac ingens vndique luctus erat.
<lb/>Pompa fit: exequias spectant: lugentque parentes:
<lb/>Funereisque tegunt corpora moesta togis.
<lb/>Interea ad scopulum: stat vt hostia tristis ad aram,
<lb/>Vincla manus stringunt, vittaque nigra comas.
<lb/>Qualis et Andromede Ceto deducta marino
<lb/>Linquitur: abscedunt: languit illa metu.
<lb/>Quodque licet: monstri tantum spectabat in antrum:
<lb/>Hinnit equus: visi voce reuixit equi.
<lb/>Atque fuge exclamat: fuge diro quisquis ab angue,
<lb/>Sitque sat ob patriam me periisse meam.
<lb/>Dixerat, e summa tollit quum rostra palude:
<lb/>Virus et instantem colligit anguis equum.
<lb/>Oraque non vna tumefactus sibila lingua
<lb/>Mittit, et inflexo corpore verrit humum:
<lb/>Hoc eques inspecto: timeat ne funera virgo
<lb/>Admonet, et forti sic super inquit equo.
<lb/>Alma faue tortos Crux vincere docta dracones,
<lb/>Hactenus, obliquis signat et ora notis.
<lb/>Qualis et hinc dirum Pythonem Phoebus in anguem,
<lb/>Inque anguem qualis Cadmus it ipse suum.
<lb/>Talis in aduersum vertit sua pectora monstrum:
<lb/>Complexusque hastam pronus adegit equum. Concutit ora atrox: maculosaque terga reflectens
<lb/>Rem ferus insidiis, agminibusque gerit.
<lb/>Surgit in hunc, miles pressoque in gutture ferro,
<lb/>Occupat: et valida traiicit ora manu.
<pb edRef="44a" facs="4013894_0133"/>
<lb/>Voluitur ille solo: sic vt quoque viueret idem:
<lb/>Cogitur in laqueum: ducitur inque forum.
<lb/>Turba sequebatur, casum admirata, ducemque,
<lb/>Deque illo sermo per loca multus erat.
<lb/>Parsque virum sanctum, magicam pars iudicat artem
<lb/>Parsque nouas vires, ingeniumque putat.
<lb/>Venerat ad regem: venientem amplectitur ille.
<lb/>Atque suam: laudes numinibusque refert
<lb/>Interea ante duos tota concurritur vrbe:
<lb/>Versus et in populi gaudia luctus erat
<lb/>Spectat quisque feram: reduci plausere puellae:
<lb/>Ense draco caesus pectore planxit humum.
<lb/>Poscit aquam vulgus, victori ponitur ara:
<lb/>Pendet in hac anguis, qui modo terror erat.
<lb/>Dicere Io Paean, et Io ter dicere Paean,
<lb/>Rex iubet, alternos instituitque choros.
<lb/>Perque annos duci monet in spectacula casum:
<lb/>Vnde datur multis annua scena locis.
<lb/>Addidit et ludos, eques illis vtitur hasta:
<lb/>Insuber hinc celeri praemia ponit equo.
<lb/>Venit ad insignes victoris fama Quirites,
<lb/>Marteque pro prisco est coeptus in vrbe coli.
<lb/>Quare, quisquis erit Martis data iura secutus,
<lb/>Seu pilum princeps, siue sit hasta viro:
<lb/>Dum vacat a bello, det sancto thura Gradiuo:
<lb/>Hacque ferat castris ocia iussa die.
<lb/>Interea, si fas castis audire poetis.
<lb/>Et pariter diuum reddere verba pater.
<lb/>Pompa quid, et cur dat dic Curia dona ministris:
<lb/>E Capitolinis huc tibi ducta iugis.
<pb edRef="44b" facs="4013894_0134"/>
<lb/>Sic ego: deposita quum casside venit: et inquit
<lb/>Quae poscis, dictis disce poeta meis.
<lb/>Gens erat a veteri traxit cognomina Sarra:
<lb/>Armis quippe potens, hostis at illa deo.
<lb/>Ceperat haec forti Solymarum moenia bello,
<lb/>Deque pia nostros iecerat arce deos.
<lb/>Capta reposcuntur romanis protinus armis:
<lb/>Itur: et in multa est obsidione mora.
<lb/>Signa canant moneo, mea sed tamen ossa sepulchro
<lb/>Sumpta ferant: parent, callidus ossa sequor.
<lb/>Tela tenent acies: dubitant concurrere bello:
<lb/>Tunc sic ite inquam: dux ego vester ero.
<lb/>Vester ero dicens, scalis nitebar in arcem:
<lb/>Hostibus et domitis per loca victor eram.
<lb/>Signa meosque simul capta super arce locaui:
<lb/>Miles io dicit, festaque pompa datur.
<lb/>Hinc mihi ceu paruo flat tibia mane triumpho:
<lb/>E Capitolinis ad mea templa iugis.
<lb/>Atque tubis canitur, coetu comitante Senatum
<lb/>Ire putes factis parua trophaea meis
<lb/>Ventum erit, assistunt, circum longo ordine sacrum:
<lb/>Atque fit in templo grata corona meo:
<lb/>Statque chorus, dignis praebentur dona ministris:
<lb/>Annua militibus forte quod illa meis.
<lb/>Dixerat, inspicio, gestabant signa sed vlnis
<lb/>Sparsa rosis, sinibus facta minora suis.
<lb/>Quaesieram: ante tubas Marti lustrare solebant:
<lb/>Proque his belligerae sacrificare deae.
<lb/>Numine parta meo quodque est victoria nostris:
<lb/>(Saepius vnde solet nunc mea imago geri)
<pb edRef="45a" facs="4013894_0135"/>
<lb/>Quodque meis turca referantur ab hoste trophaea:
<lb/>Auspiciis: templo iure locanda meo.
<lb/>Gesta hinc signiferi (ceu lustria) molliter vlnis
<lb/>Signa manent, fusis ad mea sacra rosis.
<lb/>More patrum, et victi quia nostris ossibus hostes,
<lb/>Ad caput haec lustrant, ossaque nostra preces.
<lb/>Dumque piant: certos vt sint sortita triumphos:
<lb/>Illa super carmen, nostraque gesta legunt.
<lb/>Sed cur ora notis, quum tergum ascendit equorum:
<lb/>Signat eques? laeso et te pede clamat equi?
<lb/>Ora notis dixit, signatus colla draconi
<lb/>Quod premo: et insistens fortiter iuit equus.
<lb/>Ille notat sese, quum terga premuntur equorum:
<lb/>Offenso et quoties huic pede restat equus.
<lb/>Cuncta quidem didici, sed quae puer ipse notaui
<lb/>In patria de te: non bene nota mihi.
<lb/>Nempe Ferentini nent, hac texuntque puellae,
<lb/>Atque suunt tunicam nomine luce tuo.
<lb/>Proque locant imbri sublimi in vertice templi:
<lb/>Finieram, dictis rettulit ille meis.
<lb/>Quae mihi texta facit, per me, seruatur ab angue:
<lb/>Instar et armorum, quum venit, imber obest.
<lb/>Bellicus esse feror: telum mihi paret et imber:
<lb/>Textaque qua pendent, nulla procella nocet.
<lb/>Turribus in templi suspendunt (sancta quod aera
<lb/>Inde sono faciunt) pellat vt imbris aquas.
<lb/>Hactenus: atque abiit, parthos pater opprime dixi:
<lb/>Proque tuis ducibus cassida semper habe.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="25">
<p>Luce sequente polus vicinos excipit haedos:
<lb/>Atque herbosa leui terra madebit aqua.
<pb edRef="45b" facs="4013894_0136"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="26">
<p>Tunc quoque cum Phoebo, quum iam sua lora reliquit,
<lb/>Nocteque coelesti gramine pascit equos.
<lb/>Oceani cornu petit aequora lata sinistro,
<lb/>Isace qui pro te tradidit exta deo.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="27">
<p>Altera quum sese terris Aurora reducet:
<lb/>Soleque de foliis ros oriente cadet.
<lb/>Sacra feret Marco, colli quem Roma propinquum
<lb/>E capitolina, qua sedet, arce videt.
<lb/>Lucibus e cunctis prece binas nuncupat annus:
<lb/>Altera sed maior, altera dicta minor.
<lb/>Vtque pares non sunt: sic distant tempore, nanque
<lb/>Ista manet, certam non habet illa notam.
<lb/>Vtraque diuersa coelestia numina causa
<lb/>Placat: Roma sacro haec illa Vienna tuo.
<lb/>Postulor ex istis quae poscit thura duabus:
<lb/>Victa minor cedit: donaque maior habet.
<lb/>Vnde sed his docti fecerunt nomina Graii
<lb/>Quaeritis hic a me: scireque vera iuuat.
<lb/>Forte Litas sobolem magni Iouis esse putabant,
<lb/>Haeque duae fuerant: sed tamen ore pares.
<lb/>Corpore rugosae, pede claudo, lumine toruae,
<lb/>Suppliciter tristes, submadidisque genis.
<lb/>Has praecedit Ate: miseris mortalibus vna
<lb/>Quae dea tot noxas, tot mala saeua facit.
<lb/>Turpibus haec oculis, grauis, et pernicibus alis,
<lb/>Duraque, praecurrens praeterit vna duas.
<lb/>Terga secuturae mutant hae tristia laetis:
<lb/>Atque suis reddunt, illa quod ante rapit.
<lb/>Quaeque patris fuerat Iouis ira mouetur in hostes:
<lb/>Et precibus demum victa quiescit Ate.
<pb edRef="46a" facs="4013894_0137"/>
<lb/>Ergo quod hae dictaeque litae, sacraeque duaeque:
<lb/>Quodque hae sunt totidem, quod quoque iure sacrae.
<lb/>Voce Litas graia litaneas esse putarim:
<lb/>Deque sinu nostri prosituisse dei.
<lb/>Nempe preces coelo ortae sunt, munusque deorum:
<lb/>Vnde venit pietas, vnde secuta fides.
<lb/>Illae aris primum iusserunt ponere thura:
<lb/>Atque sacras festa cingere fronde domos.
<lb/>Victima fecerunt vt subdat colla securi:
<lb/>Extaque in arsuris poneret ara focis.
<lb/>Irata licet arma manu sua fulmina sumat
<lb/>Iuppiter: audita deserit illa prece.
<lb/>Quemque suis populis cecinere oracula vatum:
<lb/>De quo visa fides tardior ipsa fuit
<lb/>Cum gens praua illum nondum in noua regna venire
<lb/>Crederet: et dubia perfida mente foret:
<lb/>Denique communi deus ipse ex aethere summo
<lb/>Est prece commotus, natus et ante gregem.
<lb/>Hacque die pompae victricia porrigit arma:
<lb/>Pellat vt a populo tristia damna suo.
<lb/>Quare quisquis ades: ponas hac luce labores:
<lb/>Cunctaque signifero sint operata deo.
<lb/>Discolor (vt fas est) sed iam chorus agmine longo
<lb/>Cantat, et in media candida turba via.
<lb/>Vbera dat nutrix: sitiens ne vagiat infans:
<lb/>Dumque dat incedens supplicat ipsa deo.
<lb/>Itque, sed incerto, maiorque, minorque, parente
<lb/>Ordo, frequens pueris virginibusque suis.
<lb/>Pone viri veniunt, matres, nuptaeque puellae,
<lb/>Quaeque vacant sanctis virginitate focis.
<pb edRef="46b" facs="4013894_0138"/>
<lb/>Iam prope sunt: supplex quisquis veneretur euntes:
<lb/>Atque dei vernas spargat in ora rosas.
<lb/>Mos sed is est dictus: moris dicatur origo:
<lb/>Ne mihi propositi pars labet vlla mei.
<lb/>An quod ab antiquis campi lustrantur et arua:
<lb/>Haecque quod ambiret victima, nomen erat?
<lb/>An tibi quod pluuiis caruisse rigantibus arua
<lb/>Diceris, ad segetes appula terra tuas?
<lb/>Ergo relanguentes rubigo infecit aristas:
<lb/>Ipseque fallebat vota colentis ager.
<lb/>Pallidus arebat decussis foetibus annus:
<lb/>Nec steterant syluis poma, nec vua iugis.
<lb/>Adde quod et pecudes, et foemina prole carebant.
<lb/>Vota dabant: votis gratia nulla datis.
<lb/>Inspiciunt priscis quae sint ea tempora factis.
<lb/>Tradita rubigo lux erat ista tibi.
<lb/>Ne canis Icarii sub sydere terra sitiret:
<lb/>Exta canis sacris, exta ferebat ouis.
<lb/>Exta parant illi: quum vox est reddita coelo:
<lb/>Ferte preces Marco: signa leonis habet.
<lb/>Scilicet illius, quanta est, sub sydere tota
<lb/>Saepe sitit tellus: subtrahiturque seges.
<lb/>Iussa viri faciunt: fuit ille feracier annus:
<lb/>Terra dedit fruges: et dedit vua merum:
<lb/>Prouenit et volucrum proles: arborque fugata
<lb/>Laeta sui fructus, et pecus omne tulit.
<lb/>Agricolae votum ceperunt fertilis arui,
<lb/>Grexque suo domino foetibus auctus erat.
<lb/>Primitias referunt: mos nascitur: extat et arae:
<lb/>Tybur enim cerasis prisca tributa refert.
<pb edRef="47a" facs="4013894_0139"/>
<lb/>Quodque pecus peperit: volucris quod foeta cohortis:
<lb/>Hac dant oua nurus, caseolosque die
<lb/>Moreque nunc patrum, ciues lustrantur et agri:
<lb/>Intus, et extra, aris luceque Marce tua.
<lb/>Addita crux pompae: cur addita causa patebit:
<lb/>Hac quod Roma die plurima damna tulit.
<lb/>Discolor et crux fit: sed cerea, fixaque posti
<lb/>Tuta: quod hoc agni fecerat ante cruor.
<lb/>Nanque luem passi moerebant funere ciues:
<lb/>Vnde erat haec luctus, nigraque, dicta dies.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="28">
<p>Dona ferunt geruli, praecedit pompa ferentes:
<lb/>Illaque erit querulam Cereus ante lyram.
<lb/>Pendet ab hoc pretium, laeti hoc ad sacra secuntur:
<lb/>Ordineque in nullo proxima templa petunt.
<lb/>Postulor haec illis sed quae sit causa petendi
<lb/>Vt taceam quouis iudice vera patet.
<lb/>Colla leo forti cum pectore fortia gestat:
<lb/>Haec duo sunt illis ad lucra semper opus.
<lb/>Ergo aliae vt possint, ratio est haec certa ferendi
<lb/>Molle Leoninis viribus vt sit onus</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="29">
<p>Sed Pasquine tibi varias dant corpore formas:
<lb/>Hac quoque et es populo fabula in vrbe die.
<lb/>Carmina ponuntur, sunt et spectacula uulgo:
<lb/>Tuncque placent, linguae quum sibi uirus habent.
<lb/>Haec ego dicebam, quum plebis ab agmine septus
<lb/>Vertitur, et uatis respicit ora sui.
<lb/>Tunc ego da causam dixi, quum factus Apollo
<lb/>Rettulit haec pulsa protinus ille lyra:
<lb/>Accipe quae poscis decus o mihi grande poeta:
<lb/>Ingenii cuius carmina prima tuli.
<pb edRef="47b" facs="4013894_0140"/>
<lb/>Ante Remum et fratrem fuit ista licentia: prisci
<lb/>Testis et Euander graiaque turba ioci
<lb/>Facta sequens aetas Vertumno tradidit: aede
<lb/>Qui sine romanum viderat ante forum.
<lb/>Forte fuit caupo Pasquini nomen habebat:
<lb/>Nomen adhuc aetas nunc tenet vnde meum.
<lb/>Effodit ante lares: qua Circus agonius: et me
<lb/>Induit, indutus non iocus vnus eram
<lb/>Et modo mas fueram: modo foemina: versus in ora
<lb/>Mille die hic vna fabula plebis eram.
<lb/>Plebis ab officio tetigit mea gratia patres:
<lb/>Mosque manet ludi forma nec vna placet
<lb/>Sum modo Apollo lyra: modo Mars si traditur hasta,
<lb/>Cinge olea iam Mars non ero Pallas ero
<lb/>Dent mihi poma rudes: fiam Vertumnus: ad antrum
<lb/>Si Galatea venit sim Polyphemus ego
<lb/>Sit mihi maturis qui tempora cingat aristis:
<lb/>Isaii felix dicar amica Ceres.
<lb/>Creditus Alcides armenta erithrea tenebam:
<lb/>Factus ab Alcide Cacus ad antra fui.
<lb/>Contigerant ederae: vulgus laudabat Iachum:
<lb/>Clamabant Ianum bina quod ora tuli.
<lb/>Saepe Iouis cepi candentia fulmina dextra:
<lb/>Gentibus et sumpto fulmine terror eram.
<lb/>Has ego nunc formas vnus conuertor in omnes
<lb/>Ante meos transit dum sacra pompa pedes.
<lb/>Mos vetus in magnos famosum inferre libellum:
<lb/>Nondum oblita sui est martia Roma ioci.
<lb/>Scilicet hic hominum non parua licentia morum
<lb/>Grataque libertas, iuraque, certa placent.
<pb edRef="48a" facs="4013894_0141"/>
<lb/>Pellimur a recto: nostro et peccamus amore:
<lb/>In vitium et mollis, pronaque, turba sumus.
<lb/>Vt pudeat facti (timor est in carmine nosci)
<lb/>Scripta ferunt: ludis praeficiorque, meis.
<lb/>Nostraque famosis praetexunt nomina dictis:
<lb/>Subque, meis formis dicere vera licet
<lb/>Hinc mihi quod quaeris, non est nunc carmen inerme
<lb/>Inque foro mordax induor ora canis
<lb/>Felleque suffusus distringo, petoque veneno:
<lb/>Voxque mea alterius crimina semper habet:
<lb/>Sint vt verba sales nostra haec se in vulnera vertunt
<lb/>Et feriunt, blando quum placuere ioco.
<lb/>Denique ne in longum teneat mea fabula, quando
<lb/>Fas erit hic animo liberiore loqui.
<lb/>Quum gladiator eram: feriebam pectora ferro:
<lb/>Nunc mihi pro telo, sanguine lingua madet.
<lb/>Hacque seco mores: et res non magna videtur:
<lb/>Saepe sed opprobrium principis esse feror.
<lb/>Dixerat: in Circo cum sint tot templa tot aedes:
<lb/>Angulus est cur hic nunc tibi? fabor ait.
<lb/>Ante per hunc Circum spectabat equiria Mauors:
<lb/>Specto ego nunc currus: et sacra signa chori
<lb/>Quod facere vt possim de tot placet aedibus vnus
<lb/>Angulus hic: de quo cernere utrinque licet.
<lb/>Dixerat: et uultum ueluti spectaret utrinque
<lb/>Flexit: adhuc qualem nunc sibi semper habet.
<lb/>Vesper erat: circum puerorum funditur agmen:
<lb/>Inque illum manibus saxa, lutumque ferunt
<lb/>Pone puer lapides: cedunt nam uatibus: et sunt
<lb/>Ore poetarum saxa minora tua.
<pb edRef="48b" facs="4013894_0142"/>
<lb/>Troia solo cecidit, sed versu viuit Homeri:
<lb/>Et Thebae vatis carmine nomen habent.
<lb/>Huncque, poetarum quia dictus cura nouorum:
<lb/>Non minus eoi, hesperiique legent.
<lb/>Quo ruitis? duris feriantur vt ictibus ora;
<lb/>Trunca nocent semper: quodque loquantur habent.
<lb/>Saepe quidem vidi, cum lux transisset, et annus,
<lb/>Lectorem culpis erubuisse suis.
<lb/>Haec ego: plectebant ciconum velut Orphea matres:
<lb/>Deque deo, toto corpore, marmor erat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="30">
<p>Quinque mihi extremo luces de mense supersunt:
<lb/>Vltima Pleiades sed sibi clara refert.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:4" n="31">
<p>Clara sit illa licet, modo flet modo ridet Aprilis
<lb/>Vulgus ait, Maius temporaque ipse petit.
<lb/>A saxis pueri quercus, laurosque, requirunt:
<lb/>Qua nemus est: arbor qua uiret alta comis.
<lb/>Rusticus et summis inquiret montibus ornos:
<lb/>Atque nouos flores, sertaque festa leget.
<lb/>Perque fora ingrediens, venales eriget vlmos:
<lb/>Musa sile: et uiridi te quoque fronde tege.
<lb/>Hac et tecta tuae puppis remorare rudentes:
<lb/>Hinc alio quando remus agendus erit.
<lb/>Explicit liber quartus.
<pb edRef="49a" facs="4013894_0143"/></p></div></div>
                
                
<div type="textpart" subtype="book" xml:base="urn:cts:latinLit:stoa0367.stoa001.ogl-lat1" n="5"> 
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="1">
<p>In hoc mense Maio, a maioribus dicto, maiores veterum verificantur in maioribus apostolis: quorum festum est in Calendis, et maiestas Iouis, a qua eundem mensem dici volebant: verificatur in dei nostri maiestate: quae coelum ascendit in festo Ascensionis: quae vtpote semper in hoc mense est. Tutela olim Apollinis, nunc Iacobi minoris apost.
<lb/>Huius et antiqui dubias de nomine causas
<lb/>Mensis habent: certi nec sibi iuris erat.
<lb/>Nam tres lite sua distabant mente sorores:
<lb/>Quaerit de Maio dum dare quaeque notam
<lb/>Nempe hinc maiores, Maiestas traxerat illinc:
<lb/>Maiaque, quae titulum tertia poscat erat.
<lb/>Orta quidem lux est sunt: et manifesta: patentque:
<lb/>In tenebris dudum quae latuere suis.
<lb/>Ergo alii fingant: me dicere vera loquetur
<lb/>Scripta sequens aetas si modo nostra leget.
<lb/>Dixi: et respiciens mea tempora, vera petebam:
<lb/>De superis cui nam munera mensis erant.
<lb/>Scilicet et fratres maiores esse putabam:
<lb/>Iura quibus Mai lux sacra prima dedit.
<pb edRef="49b" facs="4013894_0144"/>
<lb/>Turba frequens aderat, veniebat ab aede sacerdos:
<lb/>Qua sua Laurenti respicit ara fora.
<lb/>Protinus accedo, concursusque obuius huius
<lb/>Quae sit causa rogo, quum bonus ille refert.
<lb/>Hoc in mense dei Maiestas scandit Olympum:
<lb/>Vngimus et pueris tempora, chrisma vocant,
<lb/>Adde quod hesternos speculis accendimus ignes:
<lb/>Stantque inter veluti sydera nocte domus.
<lb/>Scilicet et terris aperitur ab aethere coelum
<lb/>Dum deus euectus Sindone carpit iter.
<lb/>Sic fuerat, video iuuenes, puerosque, senesque,
<lb/>Hos velo cinctos, hosque iocosa loqui.
<lb/>Tunc ego Maiestas Iouis olim fulmine magna,
<lb/>Maxima at ex vmbris haec, redeunte deo, est.
<lb/>Iam pater omnipotens (Saturnum credidit aetas
<lb/>Hunc vetus) in celsa sederat arce poli.
<lb/>Surgit iniqua cohors, patrique inuidit, et inquit:
<lb/>Et nos ecce pares, quis negat? esse tibi
<lb/>Pellitur e coelo, tenuem pars aera coepit:
<lb/>Parsque suas terras, tartara parsque subit.
<lb/>Terra tuos partus hos credidit ante vetustas:
<lb/>Saxaque, et in magnos arma tulisse deos.
<lb/>In patris ire polum cum iam non monte valerent:
<lb/>Ausa huius natum est fraude dedisse neci.
<lb/>Ferro mite latus traiectus adiuerat vmbras:
<lb/>Flumine de Stygio rettuleratque pedem.
<lb/>Est locus a viridi nomen suscepit oliua:
<lb/>Vnde piis pacem gentibus ara tulit.
<lb/>Constiterant proceres, nitidum Sol mouerat orbem:
<lb/>Hique deum expectant, suspiciuntque polum.
<pb edRef="50a" facs="4013894_0145"/>
<lb/>Quum subito rutilus per nubila funditur ignis:
<lb/>Summittitque oculos quisque siletque metu.
<lb/>Ter tremuere poli: tria aperto fulgura coelo
<lb/>(Mira fides) pauidi sole micante vident.
<lb/>Tollitur in niueam croceo velamine nubem:
<lb/>Et patria aethereis tecta petebat equis.
<lb/>Sydera cesserunt: qua forte pependerat: alto
<lb/>Complexusque illum signifer axe tulit.
<lb/>Sederat insigni radiorum in sede corona:
<lb/>Pellitur e coelo cum Ioue turba suo.
<lb/>Veraque Maiestas, quae totum temperat orbem:
<lb/>Reddita legitimo est, succubuitque deo.
<lb/>Iunctaque relligio sedit, pietasque, fidesque,
<lb/>Suspiciuntque illam numina nostra locis.
<lb/>Venit et ad patres, coluerunt ordine Petrus
<lb/>Et Linus: hinc alii, mox vice quisque sua.
<lb/>Hinc te sancte pater nunc sacra in sede tuetur:
<lb/>Fitque comes ducibus, principibusque tuis.
<lb/>Illaque dat fasces: ne iactet facta vetustas:
<lb/>Atque triumphato tollit in orbe caput.
<lb/>Illaque bis senis sacrauit mensibus annum:
<lb/>Cum totidem secum duceret ipsa duces.
<lb/>Indeque tutelas deiecit ab ordine priscas:
<lb/>Sexque deos, falso cum Ioue, sexque deas.
<lb/>Proque his spectantur si sacri ex ordine menses:
<lb/>Pene chori fratrem singulus huius habet.
<lb/>Ergo cum mensis maiorum tempora fratrum
<lb/>Prima putes: deque his possit habere decus.
<lb/>Reddita Maiestas mensis ius huius habebit.
<lb/>Lisque sit hac veterum parte soluta senum.
<pb edRef="50b" facs="4013894_0146"/>
<lb/>Interea viridi redimiti fronde calendas
<lb/>Dum canimus vestras, frater et alter ades.
<lb/>Ambo aetate pares, aequi virtutibus ambo,
<lb/>Gente etiam ni alter sanguine maior erat.
<lb/>Iamque vmbras Erebi pallentes carmine dicam:
<lb/>Atque anguem stygiis quem premit alter aquis.
<lb/>Alter et vt tandem Solymarum rexerit aram:
<lb/>Et dederit primis thura merumque focis.
<lb/>Sed quo mente feror? longum est narrare tot acta:
<lb/>Est et propositi non ea cura mei.
<lb/>Est mea cura magis cur velent limina lauri
<lb/>Dicere: cur quercus frondeat ante fores.
<lb/>Num ne fit hoc nobis nemorum ratione nouorum?
<lb/>Sylua quod hoc primum mense virere solet?
<lb/>An quia prisca fores ornabat Curia ramis?
<lb/>Et viridis lauro ianua regis erat?
<lb/>Flaminis et castae reuirebat laurea vestae:
<lb/>Mos vetus ad nostros num venit inde dies?
<lb/>An magis his quoniam festum florale calendis
<lb/>Ante fuit, pretium est frondibus inde nouis?
<lb/>Cum patre, sed primo qui attollit militis ensem
<lb/>Principis impensis aede receptus erat.
<lb/>Quum sic forte inquit templorum, araeque repertor:
<lb/>Separat ah, fratres cur via longa duces?
<lb/>Vna fides iunxit, sedes hos iungat vt vna:
<lb/>De nostro sacrum marmore surgat opus.
<lb/>Dixerat, erexit communia limina fratrum:
<lb/>Ima Quirinalis qua iuga collis habet.
<lb/>Sedibus erectis solennem ponit honorem:
<lb/>Et pius illorum nomine templa vocat.
<pb edRef="51a" facs="4013894_0147"/>
<lb/>Indeque, quo ritu fierent veneranda reperto:
<lb/>Stabat vt ante fores: talibus vsus ait.
<lb/>Innuba caesaribus velabat limina laurus:
<lb/>Et Iouis augustas quercus opaca fores.
<lb/>Caesaris emereant cum dudum nomina fratres:
<lb/>Vtraque ad illorum limina munus eat.
<lb/>Dixerat, a dictis ciues plausere, sacrasque
<lb/>Quercus it et laurus protinus ante fores.
<lb/>Cumque prius sacras velarent frondibus aras:
<lb/>Culta his diuorum festa fuere magis.
<lb/>Hinc lauri et patrum venere ad limina quercus:
<lb/>Quos colimus, fratrum suspicimusque loco.
<lb/>Indeque per ciues, patres imitentur vt ipsos:
<lb/>Vsus iit, ritus conspiciturque vetus.
<lb/>Arxque coronatur sua circum moenia ramis:
<lb/>Perque vias frondet, limina perque, nemus.
<lb/>Ergo licet multae videantur facta merere:
<lb/>Sola sit haec vero tradita causa suo.
<lb/>Ventum erit in syluas: qua coelo attolitur, arbor
<lb/>Caeditur: et Mai nomina caesa capit.
<lb/>Floribus ornatur, sed quum fit munus amantis
<lb/>Illa est ad cultus ingeniosa magis.
<lb/>Nunc et aues tollit, nunc in lanugine poma:
<lb/>Qualia sunt mensis grata puella tuis.
<lb/>Serica cum gemmis interdum ad carmina iungit:
<lb/>Scriptaque cum placeant: dona puella legit.
<lb/>Forte reuertebar, volucres dicturus, ab ara,
<lb/>Inspicio, mensas curua parabat anus.
<lb/>Perque illas fumans ponebat cana legumen,
<lb/>Mitra cincta comas, officiosa locis,
<pb edRef="51b" facs="4013894_0148"/>
<lb/>Inque via instabat pueros, pariterque puellas,
<lb/>Molliter appositis discubuisse toris.
<lb/>Atque super crines tollebat sedula lances:
<lb/>Farraque, cumque suis mollia pisa fabis.
<lb/>Haecque super ponens vultu hortabatur anili:
<lb/>Singula contingens dona tremente manu.
<lb/>Tunc, tibi dulcis anus, sic sint aetate Sybillae
<lb/>Tempora Cumanae non breuiora, refer.
<lb/>Mista faba in triuio cur dantur farra calendis:
<lb/>Sic super haec pueris, virginibusque, caput?
<lb/>Sic ego, quum precibus conuersa seniliter ad me
<lb/>Rettulit haec, tenero verba tacente choro.
<lb/>Prisca per annales veterum si facta requiris:
<lb/>Multa data inuenies moribus inde tuis.
<lb/>Mos erat in Maio celebrare lemuria mense:
<lb/>A tergo et iactis busta piare fabis.
<lb/>Nec minus has pueris veniente in mense calendis,
<lb/>Laridaque, vt seruent viscera, Carna dabat.
<lb/>Visceribus quod fons caput est, sumuntur ab illo:
<lb/>Viscera quo crescant a strige tuta dape.
<lb/>Ista putat vulgus, sed quae sunt vera docebo:
<lb/>Nomina subiunxi, dic quoque, fiet ait.
<lb/>Ergo inquit, dederant maiores nomina Maio:
<lb/>Farra, fabae, quondam iam quibus esca fuit.
<lb/>Scilicet errabant animalia tuta per agros:
<lb/>Tutus erat piscis, tuta volucris erat.
<lb/>Grande nefas, siquis grue pastus, et ansere plenus,
<lb/>Iunonisque satur turpiter esset aue.
<lb/>Hinc ea nunc posita praebentur munera mensa:
<lb/>Quae vetus his olim forte fuere cibus.
<pb edRef="52a" facs="4013894_0149"/>
<lb/>Stantque caput supra, factum veneremur vt ipsum:
<lb/>Plebsque patrum mensae sic sit vt ipsa memor.
<lb/>Inque via et triuiis praebemus, grande parentum
<lb/>Fiat vt exemplum, posteritasque colat.
<lb/>Quodque ea miscemus sunt miscellanea, virtus
<lb/>Sunt quoque, quod luxu haec abstinuisse fuit.
<lb/>Hactenus, a dicto grates ego sedulus egi:
<lb/>Viue diu et dixi, molleque tempus age.
<lb/>Laeta recedebat, properans sua dona coronae:
<lb/>Osculaque apponens ore tremente dabat.
<lb/>Vinaque ponebat, sitiens tamen ipsa bibebat.
<lb/>Dicebatque bibens hoc sibi ritus habet.
<lb/>Alta locustarum lis ad Capitolia stabat:
<lb/>Ite locustae inquit, rursus et inde bibit.
<lb/>Inde bibax pariterque loquax, ante ora sedentum,
<lb/>Ad potum addebat temporis acta sui.
<lb/>Iam sibi sol medium coeli conscenderat axem:
<lb/>Aque faba ad sacrum turba parabat iter
<lb/>Expectantur aues, resonabat carmine templum
<lb/>A socio causam quum petor ipse meo.
<lb/>Saepe dabant dixi lautis bellaria coenis
<lb/>Ante senes, tradit patribus ara dapes.
<lb/>Haec ego, quum summa sparguntur ab aede volucres:
<lb/>Grando solet qualis, qualis et imber aquae.
<lb/>Protinus impletur vulgi clamoribus ara:
<lb/>Atque petunt turbae publica dona manu.
<lb/>Alta fugit perdix, oculis suspenditur Argus:
<lb/>Stantque cohortis aues ire recusat Itys,
<lb/>Iacta memor Terei, quaerit Philomela puellas:
<lb/>Hasque inter Venerem cana columba petit.
<pb edRef="52b" facs="4013894_0150"/>
<lb/>Quam bene, it ad pueros, et spondet bella coturnix:
<lb/>Te cupit et passer, Lesbia pande sinus.
<lb/>Deficiunt volucres: Caiusque Lagonque subibant:
<lb/>Pendulus et lactens a trabe porcus erat.
<lb/>Non sunt hic nubes, pluuia confunditur aer:
<lb/>Nec pluit, assiduas fundit et haedus aquas.
<lb/>Quis credat? tectum pro coelo deiicit imbres,
<lb/>Sub lare stat populus, sub Ioue stare putes.
<lb/>Haec ego, et vnda tholo ludebat, adibat agrestis
<lb/>Fune suem repens, vique repulsus aquae.
<lb/>Et modo cedebat, modo spreto ad munera Orion
<lb/>Imbre tuo, obnixus fronte secabat aquas.
<lb/>Poscebar causam, mensi dat nomina Maia:
<lb/>Res vetus est, Maiae victima porcus erat.
<lb/>Frugibus officiunt nimbi sic, victor agrestis
<lb/>Quum salit, et capta clamat in aede sue,
<lb/>Ergo ioco hoc festae Mai saluete calendae:
<lb/>Adque frequens nostros ite, redite patres.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="2">
<p>Aurea depulerit radiis vbi sydera Titan:
<lb/>Non erit Andromade quae sibi sydus habet.
<lb/>Pace tua Perseu dedit astra Georgius illi:
<lb/>Cum fuerit gladio fortior hasta tuo.
<lb/>Cuicumque ergo datum posthac cognoscere coelum:
<lb/>Credat Alexandram, quae Andromada ante fuit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="3">
<p>Proxima lux oritur, date sanguine thura redempti:
<lb/>Dum procul inuentam suscipit ara crucem.
<lb/>Siste pedem, vetitum subeas nec foemina limen:
<lb/>Cedat et hinc, quae me cedere iussit anus.
<lb/>De Solymis tulerat, temploque receperat illam:
<lb/>Haec Helene nuribus quum pia verba refert,
<pb edRef="53a" facs="4013894_0151"/>
<lb/>Ipsa licet fuerit mater castissima virgo:
<lb/>Factaque sit nostri maxima fama chori.
<lb/>Eua nocet, castis primum scelus illa puellis
<lb/>Intulit, et ligno pressit acerba deum.
<lb/>Praeterea fuerat qua per me sancta recepta:
<lb/>Causa Venus, pinus, ne coleretur erat.
<lb/>Ergo sacro a ligno, sic fas, nos arceat ara:
<lb/>Crimineque antiquo simus ab aede procul.
<lb/>Sic, vt quae ante viris totum patefacta per annum est:
<lb/>In toto nobis haec sit aperta semel.
<lb/>Hac sed lege oculos ne tunc amet illa viriles:
<lb/>Finierat, Martis quum datur vna dies.
<lb/>Illaque erat positam ligno qua dedicat aram:
<lb/>Vnde refert certis acta tabella notis.
<lb/>Sed cur thura petat sibi crux, qui postulat, idem
<lb/>Ostendi lucem sole nitente petat.
<lb/>Scilicet emeruit foelix portare Tonantem:
<lb/>Et fieri affixo tota cruenta deo.
<lb/>Hic quod auis fuerat, quod ceruus, taurus, et agnus:
<lb/>Cornigera pendens arbore solus erat.
<lb/>Ille tulit cultros, olim quos vacca timebat:
<lb/>Quosque diu immeritae sustinuistis oues.
<lb/>Vnde sed illa venit, quae formae fiat origo:
<lb/>Quanta sit et virtus, praecipit ipsa loqui.
<lb/>Fertur ab Elysio, sub imagine surgit aratri:
<lb/>Signaque in antennis talia malus habet.
<lb/>Nostraque se quarta diducunt corpora parte:
<lb/>Porrigit amplexus nunc deus vnde suos.
<lb/>Quod fuit haec victrix, quum magna pericula surgunt,
<lb/>Pectora signamus, munit et illa notis.
<pb edRef="53b" facs="4013894_0152"/>
<lb/>Quare scala poli, credentibus hasta salutis,
<lb/>Pro quibus erecta es, crimina tolle tuis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="4">
<p>Sed cras aequa cadit lanx coelo crimina taedet:
<lb/>Dum tot fallaci sustinuisse manu.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="5">
<p>Tunc quoque qua tangit laeuam via Iulia ripam:
<lb/>Nobilibus virgo visitur orta Senis.
<lb/>Perque vrbem coetus deductus, in aede Mineruae
<lb/>Ossa colit, tumulum numinis ante sui.
<lb/>Indeque, vbi ex ara cecinit pia verba sacerdos:
<lb/>Finis et est pompae, fauit et ore chorus.
<lb/>Linigeris digitus pariter benedicit, et illis
<lb/>Terga quibus pietas saucia reddit acu.
<lb/>Qui sequitur fundet quum sydera vesper Olympo:
<lb/>Inque suis condet se Galatea vadis.
<lb/>Pleiades inductam caelabunt nocte choream:
<lb/>Ensifer et prona fronte subibit aquas.
<lb/>Scilicet, et fas est, melioribus addere nomen:
<lb/>Has famulas septem virginis esse feram.
<lb/>Gaudia dicebant, mutarunt nomina, tunc quum
<lb/>Pleione coelum candida virgo petit.
<lb/>Angela concepti est: nati Genitleta Tonantis:
<lb/>Munera Dora dedit, sustulit Orsa rogum.
<lb/>Rettulit ex vmbris felix Anabasia coelo:
<lb/>Phoena placet flammis: Prosdocha dote poli.
<lb/>Deque tamen septem, sua lumina subtrahit Orsa:
<lb/>Ne domini videat: quam videt ante necem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="6">
<p>Proxima lux latas vbi cernet ab aethere terras:
<lb/>Atque dabit fratri Cynthia pulsa locum.
<lb/>Qua licet, et fas est, moneo romane caueto:
<lb/>Sensit enim iratos tunc sibi Roma deos.
<pb edRef="54a" facs="4013894_0153"/>
<lb/>Forte petis cur sit sibi sic subnubilus aer:
<lb/>Vultus ab euentu est: lucifer ater erat.
<lb/>Scorpius ardentes tollebat ab aethere chelas:
<lb/>Quanta tibi heu Mauors ille venena dedit.
<lb/>Scilicet instabat non euitabile tempus:
<lb/>Ferreque non poterant impia fata moram.
<lb/>Vox erat adueniunt, cinguntur moenia signis:
<lb/>Turba fit, in longa est obsidione timor.
<lb/>Quid lustrare iuuat? properabant sydera casum:
<lb/>Militiae ignarae tela tulere manus.
<lb/>Quo ruitis generosa cohors? monuisse sub hoste
<lb/>Iam poterant Fabii quum cecidere suo.
<lb/>Collis erat: collem cingebant moenia patrum:
<lb/>Me miserum, cinctus quam fuit ille parum.
<lb/>Porta quid in culpa est? quae tollitur aurea Iano?
<lb/>Ille viam casus, illeque crimen habet.
<lb/>Ilicet, hinc via fit: capiuntur limina templi:
<lb/>Araque iam nostri plena cruoris erat.
<lb/>Qualis in arentes diffunditur ignis aristas:
<lb/>Auctus et hybernis Tybris oberrat aquis.
<lb/>Talis it in nostras tunc barbara turba cohortes:
<lb/>Montanus fusas sic lupus vrget oues.
<lb/>Per fora, perque domos, per templa, per atria densae
<lb/>Horrida funduntur hostis ad arma manus
<lb/>Quid genus inuisum saeuis? male vincis ab vrbe
<lb/>In caput haec veniet versa ruina tuum
<lb/>Haec aliquis dixit: tamen in nos tempore duro,
<lb/>Pectore non alius barbariore fuit.
<lb/>Prompta erat ad vulnus districto dextera ferro:
<lb/>Saepeque ab innocuo facta cruore nocens.
<pb edRef="54b" facs="4013894_0154"/>
<lb/>Ah quam saepe Getis si respondere volebas,
<lb/>Ipse loqui gestu verba coactus eras.
<lb/>Sic quoque saepe aliquis celeri formidine captus,
<lb/>Vocibus in mediis vaticinator erat.
<lb/>Vidimus hinc nostros subiisse opprobria patres:
<lb/>Perque aras sacros occubuisse senes.
<lb/>Vidimus (infandum) diuum sacraria ferri:
<lb/>Perque forum cineres, ossaque, sancta iaci.
<lb/>Vidimus et superos, nomen cui porta latina est,
<lb/>Ille suo festo numina laesa gemit.
<lb/>Quid referam poenas, et corpora capta virorum?
<lb/>Non talis capta parthus in vrbe foret.
<lb/>Comprime communes sed iam mea musa querelas:
<lb/>Non tibi sunt tristi sacra canenda sono.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="7">
<p>Quae sequitur superos placida pro pace salutat:
<lb/>Hei mihi, quam sero si venit, illa venit.
<lb/>Pacis et armorum dea quondam credita Pallas:
<lb/>Nunc est sub cuius haec pede victa iacet.
<lb/>Ergo ter hanc fuso veneratus thure sacerdos
<lb/>Talibus assurgens plebis in ora canit.
<lb/>Prospicis humanis dea quae placidissima rebus.
<lb/>Quaeque patrocinium mite rogantis habes.
<lb/>Pace deum populis peperisti, paceque digna
<lb/>Templa tibi, pacis nomina sola meres.
<lb/>Pace tuus natus duce te tot subiicit vrbes:
<lb/>Et duce te pacem praecipit ille suis.
<lb/>Da precor hanc patribus, plebi, populoque, Quirini:
<lb/>Et face concordes, pacificosque duces.
<lb/>Talia dicebat, laeuum tonat aethere coelum:
<lb/>Ite ait: a dicto splenduit igne focus
<pb edRef="55a" facs="4013894_0155"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="8">
<p>Finis erat precibus, sed lucifer iueret alter:
<lb/>Quum vigil e summa sustulit arce caput.
<lb/>Prospiciensque vrbem sacrae de culmine molis:
<lb/>Ignea sulfureo fulmine signa dedit.
<lb/>Signa dedit festi, tunc sic: puer aliger inquam
<lb/>Signa velis nobis, pacis et ipse dare.
<lb/>Interea moneas, cur sint haec nomina festo
<lb/>Sancte tuo, et cur arx nominis ipsa tui est.
<lb/>Sic ego, sic surgens laetus mihi dixit ab illa,
<lb/>Penniger, ex humeris aureus ensis erat.
<lb/>Mons est, extat adhuc, Garganum nomine dicunt:
<lb/>Arduus in campis appula terra tuis.
<lb/>Qua patet abrupta sublimis ad aethera rupe
<lb/>Antrum immane riget, caetera gramen habet.
<lb/>Pastor erat: nostro pastoris nomine taurus.
<lb/>Errat ab armento, summaque montis adit.
<lb/>Vesper erat, reuocat, dominum fugit ille vocantem:
<lb/>Pellit ad hunc: pulsos negligit ille boues.
<lb/>Ergo morae impatiens, cum iam penderet ab antro:
<lb/>Pastor in hunc arcu spicula torta iacit.
<lb/>Iacta ego reiicio, feriunt reiecta nocentem:
<lb/>Inque suum authorem vulnera versa cadunt.
<lb/>Fama volat facti, pater haec timet acta Siponti:
<lb/>Indicitque sacra tempora festa fame.
<lb/>Ad me pompa venit, mea tunc apparet imago:
<lb/>Quod poscis festum nunc habet vnde notam.
<lb/>Auctus arenosis Tyberinus creuerat vndis:
<lb/>Atque redundatis Roma natabat aquis.
<lb/>Cesserat, et tumidum iam ripa receperat amnem:
<lb/>Halat humus, populo tabuit aura lue.
<pb edRef="55b" facs="4013894_0156"/>
<lb/>Curritur ad sacrum, matris portatur imago:
<lb/>Cui coeli gradibus tollitur ara suis.
<lb/>Venerat ad molem, moli Crescentia nomen
<lb/>Manserat, arx est nunc, tunc locus arcis erat.
<lb/>Hic pater haec supplex, sunt si mihi munera claues:
<lb/>Sique meae notae sunt pietate manus.
<lb/>Pelle Deus morbum, nudataque tela repone:
<lb/>Perdere nos illis sit potuisse satis.
<lb/>Dixerat, attollor (perstant vestigia mole)
<lb/>Constitit attonito cum duce turba suo.
<lb/>Vt quoque adhuc spector, vagina condere ferrum
<lb/>Visus eram, cum sic cinctus ab igne loquor.
<lb/>Ira dei cessit, gaude regina polorum,
<lb/>Hactenus, et vox haec carmine nota fuit.
<lb/>Desieram, subito cessit quum noxius aer:
<lb/>Quaque ibat virgo parte, saluber erat.
<lb/>Tunc pater hic vbi sum solido me marmore finxit:
<lb/>Et pons, et moles nomina nostra tulit.
<lb/>Dixerat: et calicem cur dant quoque forte rogabam:
<lb/>Quum mihi sic verbis rettullit ille suis.
<lb/>Arce quod hac dominae tutelam sortior vrbis:
<lb/>Quodque illam tueor, praeficiorque loco:
<lb/>Mane dat hunc populus, sacroque assistit, et arae:
<lb/>Atque sibi vt reddam moenia tuta rogat.
<lb/>Sed tibi cum pax sit, fulmen cur mittis ab arce?
<lb/>Cumque illo tibi cur tibia longa sonat?
<lb/>Finieram, tecum fastorum tempora, dixit:
<lb/>Fulmine demisso sacra, diesque, cano.
<lb/>Additur et missis animata his tibia cantu:
<lb/>Illa quod aethereis fertur amica choris.
<pb edRef="56a" facs="4013894_0157"/>
<lb/>Praeterea strepitu, missaque ex aethere flamma,
<lb/>Ipse Siponti etiam terror in hoste fui.
<lb/>Hinc quoties laetis venerunt tempora rebus:
<lb/>Cum non et belli tempore dextra vacet:
<lb/>Mole tono summa, iaciuntque tonitrua flammae:
<lb/>Deque polo patribus credor adesse meis.
<lb/>Desierat, dixi, duce te sunt munera nuptis:
<lb/>Si nescis virgo me duce nupsit, ait.
<lb/>Signa quoque attollis, sum coeli signifer inquit:
<lb/>Et rego cum patribus, qua patet ara, patrum.
<lb/>Clauserat os miles, iuuenisque celerrimus idem:
<lb/>Claudentem verbis, quum sequor ipse meis.
<lb/>Sed cur lance cares, stygii nec victa draconis,
<lb/>Sic vt saepe facis, sub pede colla premis?
<lb/>Arce fruor dixit, pro re satis expedit ensis:
<lb/>Velle vna videar ne duo festa die.
<lb/>Sed tamen, extremo mihi quae septembre paratur:
<lb/>Ista feret dubiis plenius ara tuis.
<lb/>Dixerat, et sumpta iam casside forte parabat
<lb/>Altus iter, quum sic protinus ore moror.
<lb/>Et quoniam fas est hic dicere carmine vera:
<lb/>Odit enim fictam pagina nostra fidem.
<lb/>Dic cur (ne rudibus sit fabula) credit agrestis
<lb/>Te signare dei frugibus ora nouis?
<lb/>Maneque lactentes Zephyrus dum mulcet aristas:
<lb/>Occursu impleri cur ait ille tuo?
<lb/>Fruge deus colitur dixit, vestitur et illa:
<lb/>Nuncius illius sum quia, facta putat.
<lb/>Dixerat, et Zephyro similis super ibat aristas:
<lb/>Visus et officio est dicta probare suo.
<pb edRef="56b" facs="4013894_0158"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="9">
<p>Interea syluis frondentibus incipit aestas:
<lb/>Atque sua exacto tempora vere petit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="10">
<p>Ter iubar humentem terris dimouerat vmbram:
<lb/>Vdaque erat lactens ter quoque rore seges,
<lb/>Quum, quae picta nouo fulgebat sydere coelo:
<lb/>Oculuit toto signa Capella polo.
<lb/>Ne quis et olenium pecus hanc nunc esse putaret:
<lb/>Alterius Coelum grata Tonantis habet.
<lb/>Editus intacta fuerat de virgine partus:
<lb/>Opilio admonitus quum videamus ait.
<lb/>Dixerat, et mater haedorum lecta duorum est.
<lb/>Nutrice vberior, candidiorque Iouis.
<lb/>Hanc humeris, pariterque duos accommodat haedos:
<lb/>Iteque ait pueri, corripuitque viam.
<lb/>Ante deum veniunt, ornarat frondibus illos:
<lb/>Accipit ornatos cum sibi matre duos.
<lb/>Vidit vt acceptos pater illos summus ab alto,
<lb/>Dona meo ne sint vana, probentur, ait.
<lb/>Plus Ioue cum possim, ne dono aut sydere vincar:
<lb/>Cum gemino foetu signa Capella ferat.
<lb/>Vix ea, fit pluuium quum sydus mater et haedi:
<lb/>Inque polo laudem dona ferentis habent.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="11">
<p>Quisquis es exurít putris cui pustula corpus:
<lb/>Iobbo sacra pares hac quoque thura die.
<lb/>Quattuor in lustris prudens errauit Vlysses:
<lb/>Exemplum priscis et patientis erat.
<lb/>Perdidit hic natos, natum sed repperit ille:
<lb/>Quas gemit hic, omnes ille recepit opes.
<lb/>Quid si Penelope lacerum sic cernat Vlyssem?
<lb/>Lassasset viduas non pia tela manus.
<pb edRef="57a" facs="4013894_0159"/>
<lb/>Quod tulit ille igitur nomen nunc praebeat iste:
<lb/>Cedere cui terris, cedere debet aquis.
<lb/>Causaque cur debet: mala si sua dicet vterque:
<lb/>Ille quidem multo damna minora tulit.
<lb/>Certe plaga satis pro tot, fuit vna periclis:
<lb/>Parque tuae Antoni, Lazare parque tuae.
<lb/>Qualis et Alciden, Chironem qualis adussit:
<lb/>Et quali solui pustula galla negat.
<lb/>Ergo pater patiens, socium Germania sacrum
<lb/>Dum facit, et plagis thura dat ara tuis.
<lb/>Pelle precor nostris talem de corpore morbum:
<lb/>Exurantque hostes vlcera sacra tuos.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="12">
<p>Hinc vbi se prima reserabit lampade coelum:
<lb/>Terraque luciferis tota patebit equis.
<lb/>A quo victa doles, et tristia damna tulisti
<lb/>Roma, sub aequoreas Scorpius ibit aquas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="13">
<p>Clarus it in geminos sed eodem tempore Phoebus:
<lb/>Quum referet Progne garrula voce diem.
<lb/>Creuerat in syluis natus facundus Elisae:
<lb/>Vrbibus et natus virgine notus erat.
<lb/>Quod pueros sacra fere imagine spectat eadem:
<lb/>Alteriusque annis non procul alter abest.
<lb/>Quodque salutarunt matrum se ventre suarum:
<lb/>Credidit hos geminos sacra secuta dies.
<lb/>Persimiles ambo facie, virtutibus ambo:
<lb/>Plus tamen ex illis aetheris alter habet.
<lb/>Praeuenit hic illum, sed eodem tempore clari
<lb/>Hic vates populis, ille magister erat.
<lb/>Vtque eques vtque pugil fuerant, sic castor et alter:
<lb/>Si non hi iam tum Castor et alter erant.
<pb edRef="57b" facs="4013894_0160"/>
<lb/>Quo non liuor adit? cum coelo dignus vterque
<lb/>Iam foret, instruxit impia bella manus.
<lb/>Vim parat Herodes vati, Iudaea magistro:
<lb/>Sed vates primum pectore planxit humum.
<lb/>Scit deus, et fleuit mortali corpore mollis:
<lb/>Atque patri hos supplex edidit ore sonos.
<lb/>Si Sol esse putor terris, si lucifer ille:
<lb/>Praeparat et nobis si puer ore vias.
<lb/>Coelum es pollicitus, partitum trade duobus:
<lb/>In partes certe muneris esse feram.
<lb/>Dixerat, alterno ceperunt sydere coelum:
<lb/>Aestus et huic, illi tempora bruma dedit.
<lb/>Hic cadit, ille oritur, stant pro statione polorum:
<lb/>Terrae fida duo sydera, fida mari.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="14">
<p>Quum bis mane suos Oriens iterauerit ortus:
<lb/>Et matutinis bis iuga iunget equis,
<lb/>Haec sacra quae matri veterum fuit ante deorum:
<lb/>Matri sacra deum uisitur ara prece.
<lb/>Fit fuga diis priscis, testes sint numina diuum:
<lb/>Quorum nunc virgo nomine nomen habet.
<lb/>Forma vocat templum, vocat et fora proxima templo:
<lb/>Quaeque rotunda modo est, Pantheon ante fuit.
<lb/>Vestro laeta choro est, castae properate parentes:
<lb/>Ferteque primitias, quas dea mater amat.
<lb/>Illa quidem Elysii praefecta est mollibus Hortis
<lb/>Cumque suo nato rura beata colit.
<lb/>Iuncta igitur ceraso viridis faba pendeat arae:
<lb/>Atque interpositis iuncea serta rosis.
<lb/>Nunc satis haec illi, posthac maiora feretis:
<lb/>Quum sibi pro cunctis festa Nouember habet.
<pb edRef="58a" facs="4013894_0161"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="15">
<p>Tertia quum veniet lux, quae defensa Georgi
<lb/>Te duce, Centaurum visa timere loco est.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="16">
<p>Semiferus nam tunc quum tollet in aethere dextram
<lb/>Illa pede intrat aquas: deserit iste manu.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="17">
<p>Hinc vbi coniunctas lux altera liquerit idus:
<lb/>Lucifero roseum restituente diem.
<lb/>Nauita de medio Ionae spectare profundo
<lb/>Optabit Cetum, scireque signa volet.
<lb/>Viderat ergo senem fugientem iussa per aequor:
<lb/>Nocte procellosas quum deus egit aquas.
<lb/>Carbasa stridebant, disiectaque puppis ab euris
<lb/>Haurit aquas, haustis pene fatiscit aquis.
<lb/>Quisque timet, clamant, iratae conscius vndae
<lb/>Ille tacet pallens, oraque veste tegit.
<lb/>Nauta tunc vectis, quisquis deponite culpam:
<lb/>Causa cuius hyems aspera tollit aquas.
<lb/>Audit vt haec vates, fassus sua crimina dixit:
<lb/>Mergite, turbati me petit ira maris.
<lb/>Mergite dicebat, quum iam miserata loquentem
<lb/>Quaerebat iussis territa turba moram.
<lb/>Pallam habet, instabat, quid agant? hic carmina cantat:
<lb/>Mittitur in medias de rate cantor aquas.
<lb/>Mira cano, pelagi uix primas impulit vndas,
<lb/>Cetus ab extremis quum tulit ora vadis.
<lb/>Inque loco quaerit, qua pulsum senserat aequor:
<lb/>Inuenit, inuentus faucibus esca fuit.
<lb/>Cete ferox non sic suscepit Ariona delphin:
<lb/>An quoque nunc coelum tu pietate meres?
<lb/>Sic erat, attulerat Phoebus res ordine luces:
<lb/>Quartus et eois lucifer ortus erat.
<pb edRef="58b" facs="4013894_0162"/>
<lb/>Redditus epotus terrae est, sospesque rediuit:
<lb/>Qua sonat Euxinis in mare littus aquis.
<lb/>Iussa dei peragit, cepit sua sydera cetus:
<lb/>Hacque micans facti dat monumenta die.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="18">
<p>Iuo thura petit, si tempus quaeritur ipsum:
<lb/>Terrae vbi purpureo bis redit axe dies.
<lb/>Ite procul lites, insanaque iurgia vulgi:
<lb/>Scriptaque, clamosi duraque verba fori.
<lb/>Iura dabat populis, iuris cessare ministros
<lb/>Praecipit, et triplici claustra silere foro.
<lb/>Causidici pariter, pariter date thura clientes:
<lb/>Et quicunque petit per fora victor opes.
<lb/>Verbaque qui nectunt celeri currentia dextra:
<lb/>Quique citant tristi qualibet ore reos.
<lb/>Atque quibus nomen praebent vadimonia cursu:
<lb/>Virgaque terribiles imperiosa facit.
<lb/>Praecipue sed vos, quibus est fortuna reorum
<lb/>Tradita, ius quorum nunc rota nomen habet.
<lb/>Audit vt in castris fortis data classica miles
<lb/>Exit, et audenti praeparat arta manu.
<lb/>Venerit ad templum, prostratus ad ora deorum,
<lb/>Casside deposita, thura merumque colit.
<lb/>Et vos castra tenent, struit et Mars agmina vester:
<lb/>A quibus ad sanctos nunc vocat ille focos.
<lb/>Quare si qua inerunt immania crimina menti
<lb/>Abluite, insano distet vt ara foro.
<lb/>Culpa hominum quondam terras Astrea reliquit:
<lb/>Quis neget? iniusti iudicis illa fuit.
<lb/>Viderat illius diues dea iusta tribunal:
<lb/>Quodque illi magnas arca tenebat opes.
<pb edRef="59a" facs="4013894_0163"/>
<lb/>Praeterea multo venales munere linguas:
<lb/>Atque os complures prostituisse suum.
<lb/>Quodque quidem scelus est, a paupere munera posci:
<lb/>Atque a diuitibus praemia nulla peti.
<lb/>Quum subito in regnum Iouis haec genitoris abiuit:
<lb/>Tantum questa nefas opprobriumque patri.
<lb/>Secula voluuntur: deus et iustissimus orbi
<lb/>Nascitur: imperiis summaque et ima regit.
<lb/>Iuppiter e coeli deiecerat arce parentem,
<lb/>Deiicitur passus, quod pater ipse tulit.
<lb/>Ergo Astrea inquit terras me rege reuise:
<lb/>Quaeque Iouis fueras nata ferare mea.
<lb/>Iuo natus erat: quum cunas illa petiuit:
<lb/>Tunc primum terris reddita diua suis.
<lb/>Contigit vt tenerum demulcens, inquit, alumnum
<lb/>Iuris viue diu maxima fama mei.
<lb/>Applicat os dicens: leges puer hausit, et idem
<lb/>In cunis Iudex iam sibi factus erat.
<lb/>Creuerat arte deae, cultor pietatis, et aequi:
<lb/>Atque tuus meritis Curia clauus erat.
<lb/>Iura ministrabat, iustis facundia fauit:
<lb/>Innocuis facilis, sontibus acer erat.
<lb/>Iurgia differri per causas turpe putabat:
<lb/>Annua saepe vna lis erat acta die.
<lb/>Carmina fraudabat nullo prudentia sensu:
<lb/>Scitque erant plebis, dictaque legis idem.
<lb/>Gemma datas nunquam corrupit adultera ceras:
<lb/>Ad pia mendaces oderat ille notas.
<lb/>Nullaque poscebat susceptae munera causae:
<lb/>Duxerat et voces prostituisse nefas.
<pb edRef="59b" facs="4013894_0164"/>
<lb/>Cum quoque diuitibus persaepe vocatus adesset:
<lb/>Pauperibus potius comis et aptus erat,
<lb/>Vnde quod hoc fecit, cognomina pauperis illi
<lb/>Tradita, ab officio promeruitque, suo.
<lb/>Viderat ista deus deduxit in atria patris:
<lb/>Vnus et e superis hic mihi dixit erit.
<lb/>Nullus et ex illo consultus in aethera venit:
<lb/>Quod similis diuo per fora nullus erat.
<lb/>Auro iura valent, sunt et venalia, nobis
<lb/>(Si fas esse putas) iam precor Iuo redi.
<lb/>Quaerit opes Iudex, nec auarus respicit aequum,
<lb/>Pauper eris lites perdere iure potes.
<lb/>Scilicet ah crimen, frigent pro paupere leges,
<lb/>Et plus iustitia diuitis arca valet.
<lb/>Causidicis nunc praeda sumus, nec iura resoluunt,
<lb/>Non quia non possunt, sed quia lucra placent.
<lb/>Quare age, ne lacerent, legum sanctissime custos
<lb/>Hos reddas aequos persimilesque tui.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="19">
<p>Haec sacra lucis erunt, si quis quoque sydera quaeret:
<lb/>Incipiet volucris cauda patere Iouis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="20">
<p>Cras vocat Eustachius, huc ite Iuonis ab ara:
<lb/>Legibus authores imbuit ille nouos.
<lb/>Causa licet possit propria ratione probari:
<lb/>Pene quod est doctae Palladis ante fores.
<lb/>Altera subiicitur, vero est et proxima, dicet
<lb/>(Vt fas est) Sacri qui studiosus erit.
<lb/>Cornibus e Cerui audiuit dominum ille loquentem
<lb/>De summo et tanquam disseruisse loco.
<lb/>Non secus ex alta doctor quam sede paratus:
<lb/>Nititur hic summa rem ratione loqui.
<pb edRef="60a" facs="4013894_0165"/>
<lb/>Et tamen exuitur quia Ceruus in angue senectam:
<lb/>Viuit et inuentis saecula longa suis.
<lb/>Esse putant causam, quia sic sua tempora virtus
<lb/>Ducit: et annorum vincit honore dies.
<lb/>Nec minus hic musis reuocat sua tempora Lucas
<lb/>Sint licet hae: veri pars sua cuique manet.
<lb/>Ergo vbi flaua viro Pallas perfecit honores:
<lb/>Atque petit studii praemia certa labor.
<lb/>Spectat sacra patres, doctosque coronat arena:
<lb/>Nec minus ingenuis artibus illa vacat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="21">
<p>Hac et nocte Hyades patrio spectantur Olympo:
<lb/>Sunt septem: et faciles decipiuntur aui.
<lb/>Dictus Hyas deus est, instar nam decidit imbris:
<lb/>Est pater huic Atlas, Aethraque mater erat.
<lb/>Septem hic mente satas sacra suscepit, at illis
<lb/>Creditus Oceanus iam pater ante fuit.
<lb/>Ante erat has natus, prima qui aetate benignus
<lb/>Discipulos docuit, continuitque domi.
<lb/>Fit trucibus captus praeda cruenta lupis.
<lb/>Nacta fidem res est, caesum fleuere sorores,
<lb/>Praebet Atlas coelum, nomina frater Hyas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="22">
<p>Nox erit, at lucis venient quum tempora, dextrum
<lb/>Attollet cornu bos pius ante deum.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="23">
<p>Hinc vbi protulerit terris noua lumina Titan,
<lb/>Accendent Hyades illius igne facem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="24">
<p>Tertius Eous nitidum quum scandet Olympum:
<lb/>Aurea Iordanis sydera tollet aquis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="25">
<p>Aspicit exceptas cras virginis aede sorores:
<lb/>Ite nurus, castas altera et altera amat,
<pb edRef="60b" facs="4013894_0166"/>
<lb/>Virginis hae comites fuerant caraeque sorores:
<lb/>Gaudia cumque illa tristitiamque, ferunt.
<lb/>Nempe, genus superum, viuum vt videre nepotem:
<lb/>Exanimum ad lachrymas sic tenuere sinu.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="26">
<p>Tunc quoque venturae sub prima crepuscula noctis
<lb/>Parthe time, in caput est orta sagitta tuum.
<lb/>Quaerebam, pharetra sonuit quum syderis author:
<lb/>Et causam, et sydus, disce poeta refert.
<lb/>Caesare sub magno gererem cum signa tribunus:
<lb/>Dictus eram pili gloria prima mei.
<lb/>Clam, Ioue contempto, nati vertebar ad aram:
<lb/>Vincla tuli, trinum fassus ad illa deum.
<lb/>Campus erat, campi medio rude gramen et arbor:
<lb/>Ventum erat huc, celeri me rapuere manu,
<lb/>Exuor ad truncum, curuo circumsonor arcu:
<lb/>Qualis ab arciferis icta tabella solet.
<lb/>Telaque tot sensi, quot septem habuere pharetrae:
<lb/>Mittere quot septem tunc potuere viri.
<lb/>Attamen his vnus sum dictus ad vltima fortis
<lb/>Suspiciens genium semper ad ora meum.
<lb/>Ergo renes primum traiectus harundine sensi
<lb/>Vulnus, adhuc epulas pluribus vnde veto.
<lb/>Lumina quum tollo (palmas nam vincla tenebant)
<lb/>De plagaque inquam suscipe tela deus.
<lb/>Pace tua Alcide, pace et tua Apollo, loquebar:
<lb/>Quum mea per stellas quinque sagitta micat.
<lb/>Sed cum nulla luis sis dirae vulnera passus:
<lb/>Sit solum et ferri corpore plaga tuo.
<lb/>Cur luis author ades nobis sic cultus ad aram?
<lb/>Sic ego, sic verbis tunc ait ille suis.
<pb edRef="61a" facs="4013894_0167"/>
<lb/>Phoebus erat priscis: telo feriebat et arcu:
<lb/>Quod iuuenis fueram Phoebus vt ipse fuit.
<lb/>Quodque mihi telum atque arcus curuetur vt illi:
<lb/>Ad me posteritas transtulit acta dei.
<lb/>Transtulit admonitu diuum, coelique iubentis:
<lb/>Vocibus et vatum carminibusque color.
<lb/>Scilicet ausonios contagia dira premebant
<lb/>Non aderat tempus, non medicina malo.
<lb/>Aduocor a vulgo sacra sic responsa docebant:
<lb/>Soluitur: et templis ponitur ara meis.
<lb/>Dixerat: ante fores crotalo strepuere cateruae:
<lb/>Tympanaque, et curuae mollia fila lyrae.
<lb/>Inque modum pepli pateram, tunicamque, ferebant:
<lb/>Clamoso artificum praetereunte choro.
<lb/>Quid sit forte rogo, domini de nomine luces
<lb/>Sunt quas pollicitus tu mihi dixit, eras.
<lb/>Cum mihi festa dies, cum sacrum posceret ara:
<lb/>Raraque pars esset, quae neget inde preces.
<lb/>Thura Remi populus lucris intentus, et arti,
<lb/>Non dederat, nostros destituitque focos.
<lb/>Et me tangit honor, superos tangebat auorum:
<lb/>Hinc Phoebi, et Phoebes spreta sagitta nocet.
<lb/>Veris erat finis, primusque incoeperat aestus:
<lb/>Tempus adest dixi, quo mea tela valent.
<lb/>Audit vt haec stygius volucris puer exit ab vmbris:
<lb/>Daque arcum dixit, criminis vltor ero.
<lb/>Dixerat, arma dedi, data sum tamen arma secutus:
<lb/>Spicula trux, sed me praecipiente, iacit.
<lb/>Protinus insontes, et sontes facta dolebant:
<lb/>Alteriusque alter, funere funus erat.
<pb edRef="61b" facs="4013894_0168"/>
<lb/>Curritur ad templum, memores tunc denique nostri
<lb/>Thura ferunt, lecta de stipe dona tuli.
<lb/>Plebs quia prima mei sensit contagia teli:
<lb/>Dona dat artificum publica pompa mihi.
<lb/>Vna nec illa quidem est, nostro sonat Appia plausu
<lb/>Cumque via templi nomine porta mei.
<lb/>Desierat, coepi, dic quid vestigia poscunt:
<lb/>Marmore sunt arae quae duo iuncta tuae?
<lb/>Claue potens prima, romanum fugerat ensem:
<lb/>Excubiis pressus, vique, Neronis, ait.
<lb/>Venerat ad pontem, triuium, paruumque fluentum:
<lb/>Occurrit media quum deus ecce via.
<lb/>Protinus vt nouit, retro vestigia pressit:
<lb/>Consistens proprius se opposuitque deo.
<lb/>Quoque inquit vadis domine, affaturque, tenetque:
<lb/>Hic vbi dedicto fert breuis ara notam.
<lb/>Vt crucier rursus dixit, reddarque flagello:
<lb/>Finierat, sanctum deseruitque senem.
<lb/>Inque fidem facti, liquit vestigia saxo:
<lb/>Ante focos quae nunc aspicit ara meos.
<lb/>Dixit, et ex oculis pharetratus in aethera cessit:
<lb/>Vltima de domini lucibus illa fuit.
<lb/>Aspicies turbis tractus feruere viarum:
<lb/>Pluraque, non vno gaudia sumpta loco.
<lb/>Pars adeunt templum, face pars sacra antra secuta,
<lb/>Igne explorat iter, subsequiturque manu.
<lb/>Pars vaga per campos potat, pars ludit et errat:
<lb/>Pars salit ad cyathos festa taberna tuos.
<lb/>Multos facta iuuant caesis vmbracula ramis,
<lb/>Atque per herbosam ponere corpus humum.
<pb edRef="62a" facs="4013894_0169"/>
<lb/>Artem in equis alii, mellita monilia nacti,
<lb/>Clamant: fasque putant immaduisse mero.
<lb/>Est calor, est vinum, titubant, discede viator
<lb/>Nescit saepe suos ebria turba duces.
<lb/>Dux procul interea latiis sonet arcus ab oris:
<lb/>Placatus populo prospiciasque tuo.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="27">
<p>Punicea virgo Tithoni vbi veste rubebit:
<lb/>Illius et linquet luce nitente latus.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="28">
<p>Pleiades e summo surgentes aethere, vultum
<lb/>Attollent, solitos impedientque choros.
<lb/>Quaque ibunt, sensim secum noua nubila ducent:
<lb/>Et subitae e ductis exorientur aquae.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="29">
<p>Ast vbi quarta rosas sparget Pallantias ore:
<lb/>Et reuehet nitidum Phoebo oriente iubar.
<lb/>Terra sub ingenti sibi tempestate madebit:
<lb/>Laesa seges ne sit, rustice funde preces.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:5" n="30">
<p>Vltima lux mensi est, meta est et quinta peracta:
<lb/>Clauiger et natae ponitur ara tuae.
<lb/>Vertit in exequias hymenaeos casta futuros:
<lb/>Fabula ne natae laederet vlla patrem.
<lb/>Quare age si posita conuiuis febre ministrat:
<lb/>Sique cupit populo se decus esse tuum
<lb/>Saecula quae reserant, quae sacri insignia regni:
<lb/>Quaeque datae vt fieres gloria prima chori.
<lb/>Si fas esse putas, Maiestasque ipsa probabit.
<lb/>Hocque tuum officium si decuisse voles.
<lb/>Huic rogo (restituet) da claues sancte, libellum
<lb/>Hic cum mense suo claudat vt illa meum.
<lb/>Explicit liber quintus.
<pb edRef="62b" facs="4013894_0170"/></p></div></div>
                
                
<div type="textpart" subtype="book" xml:base="urn:cts:latinLit:stoa0367.stoa001.ogl-lat1" n="6">
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="1">
<p>In hoc mense Iunio, iuuenes, siue iuncti a concordia reges veterum, verificantur in spiritu sancto iuuene, et ab eodem iunctis apostolis, in festo Pentecostes: in quo missus fuit: quod in templo per columbam repraesentatur. Tutela olim Mercurii: nunc Barnabae apost.
<lb/>Sextus erat mensis, fastos de nomine priscos
<lb/>Consulo, in his varius nominis author erat.
<lb/>Iuno parens illum poscebat, et Herculis vxor:
<lb/>Et pia concordes quae dea fecit auos.
<lb/>Venerat his nondum litem qui finiat anni:
<lb/>Quique nouus sacris mensibus esset honor.
<lb/>Ergo ego dicebam, quae mensem vendicat ara?
<lb/>Vnde petam causas? quis mihi vera canet?
<lb/>Quum subito pennis prope concitus insonat aer:
<lb/>Qualis vbi e summo est lapsa columba loco.
<lb/>Concutior, radiis totus quum cingor ab ignis:
<lb/>Atque oculos iuuenis constitit ante meos.
<lb/>Fax erat in dextra, radiorum in fronte corona:
<lb/>Qualem mane sibi Phoebus habere solet.
<pb edRef="63a" facs="4013894_0171"/>
<lb/>Delphica cingebat radiantia tempora laurus:
<lb/>Velabatque imos instita longa pedes.
<lb/>Caetera fulgebat septemplice veste decorus:
<lb/>In vultu signum sed properantis erat.
<lb/>Non erat Atlantis ve nepos, Phoebus ve, sed illi
<lb/>Vultusque, atque aetas, inter vtrumque fuit.
<lb/>Pallueram ergo metu, quum sic prior ille, poeta
<lb/>Caste redi, et verbis percipe dicta meis.
<lb/>Haec quod sacra canis, renouataque tempora fastis,
<lb/>Signaque, coelestes alloquerisque tuos:
<lb/>Dux ego sum facti, scirent vt nostra nepotes:
<lb/>Antiquis tantum ne licuisse putes.
<lb/>Phoebus eram, nescis? sic me dixere priores:
<lb/>Ignari certe numinis ante mei.
<lb/>Quod fuit, estque illi praesens, quodque inde futurum:
<lb/>Omne sub arbitrio nunc patet esse meo.
<lb/>Vatibus et per me coeli commercia fiunt:
<lb/>Meque afflante sacrae semina mentis habent.
<lb/>Sum deus in vobis: me agitante calescitis ipsi:
<lb/>Sedeque ab aetheria spiritus ille feror.
<lb/>Tresque sumus, mihique est aer, liquidum tenet alter
<lb/>Aethera, cum terra possidet alter aquas.
<lb/>Sic sed vt inter nos haec sint communia, et vnum
<lb/>Vt credas: numero tres licet esse putes.
<lb/>Quicquid enim ex illis sibi numinis vnus habebit
<lb/>Alter habet, cumque his nomina terna facit.
<lb/>Ergo ego, vt hic recte noris qua mensis in ara est:
<lb/>A coeli missus tertius arce canam.
<lb/>Vt taceam aeternae nostra est quod forma iuuentae:
<lb/>(Has sibi ne partes Herculis vxor agat)
<pb edRef="63b" facs="4013894_0172"/>
<lb/>Ne dea se Iuno, dea ne concordia iactet:
<lb/>Per me iunctus homo virginitate deo est.
<lb/>Causa sed est proprior: tu quae sit disce, docebo:
<lb/>Conuincam veteres tempus id esse meum.
<lb/>Iam promissus eram duodenis fratribus, et iam
<lb/>Constiterant dicto dulcia membra loco.
<lb/>Temporaque vt discas, quae forte est vltima Mai:
<lb/>Pene dies, actis idibus, illa fuit.
<lb/>Maximus antistes solio spectandus ab alto
<lb/>Sederat, hunc circum constiterantque patres.
<lb/>Caeperat ex orto iam sole rubescere coelum:
<lb/>Spem pauidi atque metum flaminis inter erant.
<lb/>Quum pater inquit abi, celer et puer accipe pennas:
<lb/>Igneque coelesti sacra per ora vola.
<lb/>Dixerat in niueas delabor ab aethere nubes:
<lb/>Poneque ab aetherio me venit axe fragor
<lb/>Limina clausa aderant, tetigi patuere penates:
<lb/>Perque via est radios ignea facta meos.
<lb/>Non secus ad patres istis quam forte calendis
<lb/>Ire solet, facti signa, columba mei.
<lb/>Protinus admisso domus igne tremiscere visa est,
<lb/>Summissique oculos procubuere duces.
<lb/>Tunc ego multiplices in linguas vertor ab igne:
<lb/>Sacraque per fratrum tempora et ora volo.
<lb/>Aspiceres subito non vna voce locutos:
<lb/>Atque illos varios edidicisse sonos.
<lb/>Ergo quod ad fratres volo, quos mea gratia iunxit:
<lb/>Iunius est iunctis fratribus ipse sacer.
<lb/>Dixerat, in vires redii, sed fare rosarum
<lb/>Cur quoque nunc mensem nomine vulgus ait?
<pb edRef="64a" facs="4013894_0173"/>
<lb/>Igne, refert, venio quod odoris ab aetheris hortis:
<lb/>Quodque sibi similis flammaque flosque, nitet.
<lb/>Illa luce sacris sparguntur in ora virorum,
<lb/>Persimiles flores ignibus ara tuis.
<lb/>Flores turba rosas vocat: inde rosarius ipse
<lb/>Mensis, et a graio nomine dicta dies.
<lb/>Haec ait et tenues volucris secessit in auras:
<lb/>Sublimisque oculos deserit ille meos.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="2">
<p>Occiderat Phoebus: repetebat Lucifer ortus:
<lb/>Nuptaque non vno multa nitebat equo
<lb/>Aurea turritos nectebat vitta capillos
<lb/>Iuerat ad teneros et stola longa pedes
<lb/>Tybris arenosus, qua dextro flectitur amne:
<lb/>Ara datur menti, Saxia nomen habet.
<lb/>Grata pudicitia est, seruetur vt illa puellis:
<lb/>Patribus incertis suscipit aede genus.
<lb/>Apta puellarum venere vbi tempora tedae:
<lb/>Nubilis et visa est turba, potensque viri.
<lb/>Ducitur illarum sacros Hymenaeus adignes:
<lb/>Hisque datur dos hac, pompaque festa die.
<lb/>Itur perque vrbem, dant certa et signa coronis,
<lb/>Arbitrium mensis numinis esse sui.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="3">
<p>Quod licet his, aliae tamen hoc vitare iubentur,
<lb/>Maturae facibus culte Hymenaee tuis.
<lb/>Castam nanque famem monstrator praecipit agni:
<lb/>Quam quoque coniunctam tempora quarta petunt.
<lb/>Puram, quaeque gerit tria nomina, postulat aram:
<lb/>Qua vetus hortorum nomina collis habet,
<lb/>Deque Erycina adytis illius Hymenque fugatur:
<lb/>Laesa quod his terni pars obit vna chori.
<pb edRef="64b" facs="4013894_0174"/>
<lb/>Nam horum causa orba est, res non percepta tot annis:
<lb/>Quae stupidos virgo pignore fecit auos.
<lb/>Vnde Trias carnes, quibus est offensa, ministros
<lb/>Ponere perpetua virginitate vetat.
<lb/>Ergo nouos generos cupidae ne quaerite matres:
<lb/>Coniugibus lux haec non erit apta nouis.
<lb/>Nec properate nouae tedas accendere nuptae:
<lb/>Hoc melius tempus, quo sibi fiat, erit.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="4">
<p>Aurea quum tulerit nitidum Pallantias ortum:
<lb/>Vrsa tuus custos in mare mersus erit.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="5">
<p>Altera ab hac fuerat, referebat Lucifer ora:
<lb/>Dictaque concilio venerat orta dies.
<lb/>Deposito clypeo uenias, et casside, Pallas:
<lb/>Sat rigido Marti, criminibusque datum,
<lb/>Viuat io felix legum tutela sacrarum:
<lb/>Pax quibus, expulso crimine, iura dabit.
<lb/>Illa deum primum fecit de stipite uultus:
<lb/>Inque sua factos praecipit aede coli.
<lb/>Illa dedit leges, moresque uocauit in urbes:
<lb/>Et prima ante deos exta litauit ouis.
<lb/>Haec nostri coget Parthos in numinis aras
<lb/>Thura dare, auersas subiicietque manus.
<lb/>Scilicet ut perdat noua fulmine monstra gigantes
<lb/>Iuppiter, hanc optat, conciliumque uocat,
<lb/>Iureque Maiestas permansit tuta deorum,
<lb/>Nunc fit idem, ut nostro tuta sit illa deo.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="6">
<p>Abluere ergo caput Parthe o genus acre gigantum
<lb/>Vt possis, oriens dat sacer amnis aquas.
<lb/>Venerat omnipotens uelut e mortalibus unus:
<lb/>Ablue quum fluuio me quoque frater ait.
<pb edRef="65a" facs="4013894_0175"/>
<lb/>Iussaque quo fiant, posuit velamina ripis:
<lb/>Et tetigit nudo corpore fratris aquas.
<lb/>Abnuerat primum, tanto mox numine victus
<lb/>Vrna sumit aquas, indeque sanctus ait.
<lb/>Vos ego quas fundo (fratri nam fuderat) vndae
<lb/>Officii testes sitis vbique mei.
<lb/>Vix ea quum pennis supra caput obstrepit ales
<lb/>Deque polo natus, vox erat, iste meus.
<lb/>Signaque quo veri genitor mansura relinquat:
<lb/>Fluminis effusas sydera fecit aquas.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="7">
<p>Altera vbi Phoebus lustrabit lampade terras:
<lb/>Et iuga defessis demere quaeret equis.
<lb/>Dulcibus ascondent gemini complexibus ora:
<lb/>Nexaque per liquidas colla ferentur aquas.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="8">
<p>Quartus at inde vmbris quum Titan lumina condet,
<lb/>Hesperus et sparget sydera prima polo.
<lb/>Aspiciet sensim producere terga profundo
<lb/>Semiferumque virum, semiuirumque ferum.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="9">
<p>Sole oriente suis pendebunt nubibus haedi:
<lb/>Et cadet hinc vndis sole oriente canis
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="10">
<p>Sexta dies actas quae cernit in ordine nonas,
<lb/>Qua Sol aestu auctus stare videtur equis.
<lb/>Nomen vt hinc capiat, coeli de vertice latas
<lb/>Orta super terras solstitialis erit.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="11">
<p>Tempus idem Cancri summittit sydera Phoebo:
<lb/>Quique ait hinc aestus fit, sibi verus erit.
<lb/>Ergo tuum felix littus Galilea petebat:
<lb/>Qui deus humana voce magister erat.
<lb/>Vidit vt hic nautas humentia lina trahentes:
<lb/>Hos, vt erat mitis, protulit ore sonos.
<pb edRef="65b" facs="4013894_0176"/>
<lb/>Ite ad me fratres, cum puppe relinquite rete:
<lb/>Dixerat, hi ante pedes numinis ire parant.
<lb/>Sensit vt hoc Nereus, viditque recedere nautas:
<lb/>Non impune quidem facta feretis, ait.
<lb/>Numinis Alcides odium perpessus iniqui,
<lb/>Sustinet ad Lernam vulnus Echidna tuum.
<lb/>Num ne potest Iuno, plusquam nunc rector aquarum?
<lb/>Octipes i dixit, desere Cancer aquas.
<lb/>Desere dicebat, latebras quum forte relinquens
<lb/>Surgit, et in laeuum labitur ille latus.
<lb/>Subque vado testam, praecuruaque brachia coelat:
<lb/>Fratribus it Nereus turbet vt asper aquas.
<lb/>Praeterit ergo Cephas, fratrem putat ille sequentem:
<lb/>Quum Nerei apprendit, subsequiturque pedem.
<lb/>Hunc pressurus erat, quum sic deus, aethere nostro
<lb/>Siste pedem Nereu, viuat vt vltor ait.
<lb/>Dixit, et illatum coelo super addit Asello:
<lb/>Indeque, syderibus sexque decemque micat,
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="12">
<p>Falce coloratae iam rure secantur aristae:
<lb/>Foenore cumque suo semina reddit ager.
<lb/>Serta ferunt Cereri, funduntur in agmen agrestes:
<lb/>Fronde virens messor per fora clamat, io.
<lb/>Esse putes acies, palea galeata iuuentus:
<lb/>Fercula fert, pompas ipse maniplus habet.
<lb/>Tectaque magnorum subeunt spatiosa Quiritum:
<lb/>Quos sua adhuc culti gloria ruris habet.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="13">
<p>Interea imperium sibi fortius accipit aestas
<lb/>Incipit et vires certa mouere suas.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="14">
<p>Iamque duae domini peragebant nomine luces
<lb/>Tempora, spectabam munus agreste deae.
<pb edRef="66a" facs="4013894_0177"/>
<lb/>Audio quum strepitus sera sub luce tubarum:
<lb/>Consolantis habet qua dea virgo notam.
<lb/>A capitolina tubicen huc venerat arce:
<lb/>Ceu modo Saturni fit quoque saepe die.
<lb/>Cur faciant quaero, causam nescire loquuntur:
<lb/>Ipsa licet media fulgeat ara via.
<lb/>Plurima de templo se suspendebat hirundo:
<lb/>Nullo visa magis crebra tabella loco.
<lb/>His ego perlectis redii, nec carmine fastis
<lb/>Tunc rudis hanc potui condere rite diem.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="15">
<p>Rara fides ventis, Zephyro ne credat agrestis:
<lb/>Ille licet iubeat pandere vela rati.
<lb/>Sed, cui secta seges nondum, nec serta parauit:
<lb/>Vt terat aggestas area diues opes.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="16">
<p>Barnaba lucifero quia thura requirit eodem:
<lb/>Afferat haec supplex, expediatque preces.
<lb/>Vidi saepe huius nam qui neglexerat aram:
<lb/>Post modo decussis frugibus imbre queri.
<lb/>Quosque sibi e culta sperabat vite racemos:
<lb/>Grandine detonsos procubuisse solo.
<lb/>Palladis et pingues legisse sub arbore foetus:
<lb/>Atque nouos flores, pomaque acerba, manu.
<lb/>Scilicet ingentes ciet haec persaepe procellas,
<lb/>Atque satis dura est, arboribusque dies.
<lb/>Cancrum adeat quamuis sydus pluuiale Capella:
<lb/>Non tamen hinc nimbi causa nocentis erit.
<lb/>Nanque dei iussu cum iam mandata tulisset:
<lb/>Creditus et terris Iuppiter ille foret.
<lb/>Thura parat populus, negat hic, dedit ille neganti,
<lb/>Facta Iouem tangunt, telaque nube capit.
<pb edRef="66b" facs="4013894_0178"/>
<lb/>Aspera frondosis detondet vitibus vuas:
<lb/>Farraque tempestas turbine sternit humi.
<lb/>Sacra duci properant, pelluntur nubila sacris:
<lb/>Et victa posuit Iuppiter arma manu.
<lb/>Curaque placandae sic tempestatis ad illum
<lb/>Venit, adhuc hanc si rustice quaeris, habet.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="17">
<p>Tertius hinc pluuios coelabit lucifer haedos:
<lb/>Phoebus: ad occiduas quum celer ibit aquas.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="18">
<p>Deque vndis humeros laeuos attollet Orion:
<lb/>Bellatrixque illis Limpida nomen erit.
<lb/>Nubeque collecta demittit ab aethere nimbos:
<lb/>Nauita, praemoneo, te prope littus age.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="19">
<p>Saeuiat ille licet, placabit mercibus aequor
<lb/>Tunc pater: a Padua qui sibi nomen habet,
<lb/>Placet is et cur hoc, vt scirem templa petebam:
<lb/>Munera mercator, thuraque, mane dabat.
<lb/>Quaesieram causam, quaerenti ex aede minister
<lb/>Sic illam miti rettulit ore mihi.
<lb/>Puppe vir impositis sulcabat mercibus aequor:
<lb/>Venit hyems, hyemis sollicitatur aquis.
<lb/>Lintea succumbunt, torti crepuere rudentes:
<lb/>Fugit humus, medio subtrahiturque salo.
<lb/>Dat latus, et fluctu tandem compulsa sinistro
<lb/>Puppis, ab insano vortice versa gemit.
<lb/>Poscit opem voto victus mercator ab vndis:
<lb/>Et si piscis, ait, si tibi paret aqua.
<lb/>Cedat hyems pelagi, cessauerit illa, receptus
<lb/>Diue dabo meritis debita templa tuis.
<lb/>Talia dicebat, sed opes iaciebat in aequor,
<lb/>Pressum aurum, at tumidis gaza natabat aquis.
<pb edRef="67a" facs="4013894_0179"/>
<lb/>Fit spatium, saeui pacantur in aequore fluctus:
<lb/>Et sua tranquillo est reddita forma mari.
<lb/>Lucifer vnus abit, pariter processerat alter:
<lb/>Spes aberat, rerum tardaque visa fides.
<lb/>Portus erat, madidum piscator rete trahebat:
<lb/>Traxerat et piscem, piscis habebat opes.
<lb/>Emerat hunc mensae mercator forte futurae:
<lb/>Tecta petit, tepidam praeparat ignis aquam.
<lb/>Facta cano, cultris aperitur bellua ponti:
<lb/>Inspiciunt, aurum piscis apertus habet.
<lb/>Fama volat facti, piscem vocat ille fidelem:
<lb/>Thuraque dat diuo, celsaque templa struit.
<lb/>Inque illis puppim, quoque nunc quae pendet ad aram
<lb/>Frondea, tunc fecit, factaque vota docet.
<lb/>Hinc, sibi qui merces, et qui rem perdidit, illi
<lb/>Dona vouent, votis laetus vterque redit.
<lb/>Iuraque Mercurio quae fecerat ante vetustas,
<lb/>Huic dat posteritas, certaque sacra facit.
<lb/>Curque facit ratio est, sed rebus idonea nostris:
<lb/>Vana quibus stulti fabula cedit aui.
<lb/>Praefuerat solers mutandis mercibus ille:
<lb/>Hic mercatori pisce recepit opes.
<lb/>Ille imberbis erat, barbae lanugine prima
<lb/>Hic tegitur, capitis tegmen vterque tulit.
<lb/>Pennaque Atlantiadae est, hic cordis tollitur igne:
<lb/>Vnda Capenae illi, Tybridis huius erit.
<lb/>Nec minus interpres fuit hic velut ille deorum:
<lb/>Albaque pro virga lilia, et angue gerit.
<lb/>Isteque vt ille suis periuria dura remittit:
<lb/>Vertit et in celeres impia facta notos.
<pb edRef="67b" facs="4013894_0180"/>
<lb/>Lucraque dat facilis, coniungit gaudia lucris.
<lb/>Ducit et emptores, quod facit ille, nouos.
<lb/>Dixerat, at libo dic cur procumbit asellus?
<lb/>Finieram, causam quum mihi blandus ait.
<lb/>Gens erat et sacris, et nostris perfida diuis,
<lb/>Duraque, qua fusas Adria tollit aquas.
<lb/>Diuus adit, clausum cecinit sub imagine panis
<lb/>Esse deum, risit impia turba fidem.
<lb/>Ergo sacro, dixit, libo ducatur asellus:
<lb/>Conuincam pectus mollius esse feris.
<lb/>Dicta dies fuerat, quum turris ab aere vocati
<lb/>Conueniunt, medio ponitur ara foro.
<lb/>Rem facit, arcano pater afflat carmina pani:
<lb/>Verbaque vulgari non referenda uiro.
<lb/>Ducitur ad sacrum dudum ieiunus asellus:
<lb/>Hostiaque, inque cibos hordea, fusa, manent.
<lb/>. Siue quod ille deum panis sub imagine vidit:
<lb/>Forte iacens qualem viderat ante bouem.
<lb/>Siue quod hoc superis visum est, pius hordea liquit:
<lb/>Et stetit ad libum, procubuitque deo.
<lb/>Facta cano, populo verum sua scena probauit:
<lb/>Visus erat tacita fundere voce preces.
<lb/>Fleuit adorato gens conscia numine culpam,
<lb/>Ara foro posita est, statque vt asellus erat.
<lb/>Admiratus eram, turpe est non credere dixit:
<lb/>Damna quidem tantum saepe, secuta nefas.
<lb/>Qua Padus est libo (res est hic digna relatu)
<lb/>Corporis et precibus venerat apta dies.
<lb/>Fessus luce sacra manet ad praesepia taurus:
<lb/>Vomereque appenso culta quiescit humus.
<pb edRef="68a" facs="4013894_0181"/>
<lb/>Sepositaeque tegunt agrestia corpora vestes:
<lb/>Fasque putant festos ducere in orbe choros.
<lb/>Pompa ferebatur, qualis de lucibus octo
<lb/>It vaticano per fora prima iugo.
<lb/>Sic vt erat, demens illi insuber ipse choream
<lb/>Praeposuit, viuum post habuitque deum.
<lb/>Ira mouet superos, sic vt salit ille remansit:
<lb/>Perque gradus generis crimen id isse putant.
<lb/>Ergo ait, his possem cum plurima iungere vera:
<lb/>Sat tibi pro libo dicta fuisse putes.
<lb/>Factaque succurrant, quoties patet hostia templo:
<lb/>Sunt maiora quidem saepius ista fide.
<lb/>Mane erat abscessi, gratesque vt conuenit egi
<lb/>Audio quum hanc etiam corporis esse diem.
<lb/>Scilicet hac inquam casus luce obtigit illi:
<lb/>Dicebam, video quum properare nurus.
<lb/>Ibam, alti in mitris proceres solennia ducunt:
<lb/>Condita velleribus qua via sacra patrum.
<lb/>Cumque illis pariter, nati melioribus astris,
<lb/>Ordine selecti cum face coetus erant.
<lb/>Conditor orbis adest, velatus imagine panis,
<lb/>Procubuit posito foemina virque genu.
<lb/>Maximus at pura pater hunc cum veste ferebat:
<lb/>In solio, iuncta, conspicuaque manu.
<lb/>Hinc atque inde oculis velabat sacra flabellum
<lb/>Arge tuis, quo stat, vitreus orbis erat.
<lb/>Summaque texebant sacrae fastigia gemmae:
<lb/>Inspicias, radiis solis inesse putes.
<lb/>Ergo sua celebris circum viua hostia pompa
<lb/>Ipsa ferebatur plebe sequente choros.
<pb edRef="68b" facs="4013894_0182"/>
<lb/>Respicio, prope turba aderat, vulgique corona:
<lb/>Saltabat media vir tamen ipse via.
<lb/>Factaque narrabat, modo quae mihi forte sacerdos
<lb/>Atque sui generis crimina fassus erat:
<lb/>Demum ait, o ciues sancto procumbite libo:
<lb/>Quem patior saltus contigit vnde mihi.
<lb/>Dixit, et aera petens vltro citroque meabat.
<lb/>Resque iocum, pariter tristitiamque dabat.
<lb/>Spectabam simul hunc simul et miserebar, ab ipso
<lb/>Non poterat saltu nam tenuisse pedes.
<lb/>Motus eram facto, sic vt quoque turba, roganti
<lb/>Fortunae trado munera parua meae.
<lb/>Hostiaque inde inquam cuius sum sacra secutus,
<lb/>Da mihi cum sano corpore mente frui.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="20">
<p>Prima vacat signo: pictos notat altera fastos:
<lb/>Sacraque cum socio tempora Vitus habet.
<lb/>Templa celebrantur veteri coniuncta macello:
<lb/>Qua titulum diui clauiger arcus habet.
<lb/>Spreuerat ille Iouem, fastus vt poena sequatur:
<lb/>Ingeritur canibus, subiiciturque leae.
<lb/>Redditur incolumis, mouerunt facta minores:
<lb/>Atque canum laesos morsibus inde iuuat.
<lb/>Hincque stat ante pedes diui canis vnus et alter:
<lb/>Et valeat quantum numen, vterque probat.
<lb/>Sit licet Acteon, roget hunc non tactus abibit:
<lb/>Sitque Crotopiades a cane tutus erit.
<lb/>Prosit is vt semper, sacrum seruatur oliuum:
<lb/>Panis, et in multa transitione lapis.
<lb/>Vidi ego demorsum, fureret cum Sirius igne:
<lb/>Et medicae tristis quaereret artis opem.
<pb edRef="69a" facs="4013894_0183"/>
<lb/>His posito morbum subito pepulisse furore:
<lb/>Numinis et pestem deposuisse nota.
<lb/>Est domus illustris, canis est sed imagine nota:
<lb/>Notaque militiae nomine, equestris honor.
<lb/>Fama refert illam cane laesis demere virus:
<lb/>Paneque, vel scripto tradere rebus opem.
<lb/>Diue, tuae interea quia turba Diania curae:
<lb/>Da precor hac laesis ne timeantur aquae.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="21">
<p>Quam bene succedunt quoque certo sydera casu:
<lb/>Vt tecum veniat, suscipiatque canes:
<lb/>Proximus aetheria quum cedet Phoebus ab arce:
<lb/>Et volet e curru soluere serus equos.
<lb/>A capite incipiet curuare Sagittifer arcum:
<lb/>Hac vir parte sibi, caetera fortis equus.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="22">
<p>Tertius Alciden sensim teget aequore Titan:
<lb/>Frenauit victa qui nece marte canem.
<lb/>Quique sacra domuit tot monstra immania claua:
<lb/>Pacauitque orbem, restituitque patri.
<lb/>Portauitque humeris coelum, dum vita manebat:
<lb/>Dumque eius populos aurea lingua docet.
<lb/>Perque duodenos victor tandem ille labores,
<lb/>Pertulit Oeteo fata cruenta iugo.
<lb/>Indeque ab aerumnis deductus in aethera sydus
<lb/>Fulget, et allatae dona salutis habet.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="23">
<p>Aestibus immensis aer feruebit: at ipsum
<lb/>(Si petitis tempus) luce sequente dabit.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="24">
<p>Postera Tithoni quum coelo fulserit vxor:
<lb/>Est pia quae muris addita, virgo litat.
<lb/>Annus erat festus, sanctum dixere minores:
<lb/>Quum tulit e mediis moenibus illa caput.
<pb edRef="69b" facs="4013894_0184"/>
<lb/>Seu praesepe suo quia nato forte placebat:
<lb/>Ditet vt ille alios, quo sibi pauper erat.
<lb/>Siue hinc e muris populum vt tueatur et vrbem:
<lb/>Vix ingens humili constitit illa loco.
<lb/>Quum subito (vnde nota est) micuit casa parua tabellis:
<lb/>Non procul a porta popule cana tua.
<lb/>Alma nurus igitur postquam seruaueris ipsas:
<lb/>Pro populo felix in statione mane.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="25">
<p>Hac quoque luce feret quum prima crepuscula Phoebus:
<lb/>Te nitidum coeli cernet ab arce lepus.
<lb/>Iuerat in saltus miles, caesorque parentum:
<lb/>Quum vidit leporem, praedaque dixit adest.
<lb/>Dixit adest, subito quum, qua parat ille recursum:
<lb/>Dissoluit celeri vincula dura cani.
<lb/>Saltus erat, vacuo vicinaque gramina campo,
<lb/>Prosiliunt nulla lentus vterque mora.
<lb/>Qualis vbi accipiter timidam petit vngue columbam:
<lb/>Recta nec vna via est tuta nec vna mora.
<lb/>Qua tenet alter iter, cursum non dirigit alter:
<lb/>Seque duo illudunt, impediuntque fugam.
<lb/>Hicque latet, rediit, sequitur, fugit ille sequentem:
<lb/>AIternisque dolo, stantque ruuntque viis
<lb/>Voce iuuat miles, natat hic natat ille per herbas:
<lb/>Quum spatio visus liquit vterque ducis.
<lb/>Vidit facta deus, quum (quos terra ille requirit)
<lb/>Attollit coelo, binaque signa facit.
<lb/>Constitit inspectans, stantem lepus agmine iuxta
<lb/>Currit herum, septem conspiciturque notis.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="26">
<p>Cras Auriga Polo referet sua sydera curru:
<lb/>Poscimur et causam: iunge Thalia rotas.
<pb edRef="70a" facs="4013894_0185"/>
<lb/>Duxerat Helias annosas carmine quercus:
<lb/>Traxerat et duras ad sua facta feras.
<lb/>Scilicet et gestis totum compleuerat orbem:
<lb/>Ipsaque erant tanto sydera digna viro.
<lb/>Quum sic ipse refert: noscor terraque marique,
<lb/>Astra vocant, mecum carpe sodalis iter.
<lb/>Venerat ad ripam Iordanis, ponit amictum:
<lb/>Vesteque tangit aquam, tactaque cessit aqua.
<lb/>Hinc atque inde vndae pressis in margine ripis
<lb/>Constiterant, tectis murus vt ipse solet.
<lb/>Iam pede contigerant riparum gramína sicco
<lb/>Quum socio vates talia sanctus ait.
<lb/>Haud mora, sydereo nam poscor ab aethere, quod vis
<lb/>Postula, vt optabis vota petita feres.
<lb/>Ire procul cura est: quid stas? iam tollor in auras:
<lb/>Dona petas fient irrita nulla tibi.
<lb/>Da duplicem mentem, tua sed mens illa sit, inquit,
<lb/>Hanc dabo, sed tu me si modo cernis: ait.
<lb/>Vix ea, quum subito confunditur agmine turbo:
<lb/>Atque poli horrisonus venit ab arcefragor.
<lb/>Quaque venit celeres flammis micuere quadrigae:
<lb/>Scandit, perque citis aethera fertur equis.
<lb/>Vidit vt ille vehi rapido per inania curru:
<lb/>Heus, quo Auriga rotis? quo pater inquit abis?
<lb/>Dixerat in clamans, summum quum spectat Olympum:
<lb/>Huncque videt stellis emicuisse decem.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="27">
<p>Quam bene post primam ieiunia praecipit Eos:
<lb/>Ille et discipuli est laetus honore sui.
<lb/>Agnifer occasus nam tunc qua dictus et ortus:
<lb/>Imperat in vario gentibus orbe famem.
<pb edRef="70b" facs="4013894_0186"/>
<lb/>Hancque quod in syluis tam longo tempore sensit:
<lb/>Conueniens mensae sydera tempus erunt.
<lb/>Sed canit ara modos, funduntur aromata templo:
<lb/>Et placet e stipulis transiliisse focos.
<lb/>Herbas quaerit anus, saepe et se flectit ad aram:
<lb/>Multaque quae longum est dicere, nocte iuuant.
<lb/>Picta puellares pertundunt tympana palmae
<lb/>Aereque nexa manu bractea versa sonat.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="28">
<p>Nascere magne puer coeli spes altera, tecum
<lb/>Iam sua formosus lucifer ora mouet.
<lb/>Nascere, te maior iam non spectabitur alter:
<lb/>Ipsa sibi pariat foemina multa licet.
<lb/>Ante tuum vanas natalem ducimus aras:
<lb/>Incipe nos sacris vera docere tuis.
<lb/>Interea, quando das viui fluminis vndam:
<lb/>Vngula gorgonei quam dare nescit equi.
<lb/>Ipse mone, scimus nam te sacra prima dedisse:
<lb/>Num prior ipse deo es? quo prius ortus eras?
<lb/>Hoc age, si vatum tu princeps, sique poetae
<lb/>Nunc nos nostra tuis ora rigamus aquis.
<lb/>Haec ego, quum subito coelestem pallidus agnum
<lb/>Obtulit ante oculos, et pia signa, meos.
<lb/>Extimui, tunc sic, rerum studiose mearum,
<lb/>Mitte metum, dixit, nostraque dicta tene.
<lb/>Haec dicens fusis in me ter leniter vndis,
<lb/>His dubio causam protulit ille meo.
<lb/>Hic quem stare vides (digito monstrauerat agnum)
<lb/>Ius daret vt populis, mite parabat iter.
<lb/>Praeuius vt fierem, cum iam pater obsitus annis
<lb/>Esset, et infirmo corpore mater anus.
<pb edRef="71a" facs="4013894_0187"/>
<lb/>Mittitur e coelo genitori fidus ad aram
<lb/>Nuncius, et missus sic ait ante focos.
<lb/>Hactenus, o longa superos ne voce fatiga:
<lb/>Quae fuerat sterilis cognita, mater erit.
<lb/>Nixa dabit puerum, quo non praestantior alter:
<lb/>Cuius Iohannes non rude nomen erit.
<lb/>Fax erit ante deum, fratrem praecedet euntem:
<lb/>Quid dubitas? vultu nam dubitantis erat.
<lb/>Finierat, genitor dictorum signa petebat:
<lb/>Concidit in medio quum pia lingua sono.
<lb/>Mutus erat, lunae bis quinque recreuerat orbis:
<lb/>Reddo patri vocem, dictaque pondus habent.
<lb/>Ante deum venio, sic sum prior ordine, cultu
<lb/>Res est prisca deus, me prior ille fuit.
<lb/>Dixerat, a dictis vires rediere timenti:
<lb/>Quum sequor hoc illum protinus ipse sono.
<lb/>Regia progenies cum sis, cur pelle ferarum
<lb/>Cingeris, et toto squallor in ore sedet?
<lb/>Iam deus ortus erat, puero puer ipse placebam:
<lb/>Charus eram et fratri, frater vt ipse mihi
<lb/>Ast vbi iam venit lustris mihi firmior aetas:
<lb/>Separor a vulgo, syluaque, rusque, placent.
<lb/>Est locus hinc Banasar, Phiale circumfluit illinc:
<lb/>Caesaris ad muros, Simichonisque iugum.
<lb/>Antra loci subii, scabris pendentia tofis:
<lb/>Qua nemus et rupes, qua sacer amnis erat.
<lb/>Victum corna mihi, concussisque arbuta ramis,
<lb/>Moraque, cumque fauis aurea mella dabant.
<lb/>Saepeque littoreae fiebant mensa locustae:
<lb/>Hausta cauis manibus flumina potus erant.
<pb edRef="71b" facs="4013894_0188"/>
<lb/>Quodque petis, pelles cingebant membra Cameli:
<lb/>Velabantque meos vincula nulla pedes.
<lb/>Linigeri haud aliter quam nunc mea turba ministri:
<lb/>Officio similes et mihi veste manent.
<lb/>Rura ego factus inops, velut illi compita, lustro:
<lb/>Hi stipis aera petunt, munere pauper eram.
<lb/>Longa quod interdum subii ieiunia castus:
<lb/>Quem modo miraris, squallor in ore manet.
<lb/>Dixerat, ostendis sed dic cur gentibus agnum:
<lb/>Inque tua nobis nocte natantur aquae.
<lb/>Notus eram populis dixit, crimenque perosus,
<lb/>Carmine formabam pectora dura meo.
<lb/>Factaque soluebam viuo deformia fonte:
<lb/>Vnde meo officio nomina nactus eram.
<lb/>Ire illum vidi, quem non videre priores:
<lb/>Ecce deum dixi, promicuique manu.
<lb/>Qui quia purus erat, niueoque simillimus agno:
<lb/>Indicat hunc digitus quod facit ante, meus.
<lb/>Membra lauaturus posuit velamina, nudus
<lb/>Flumen adit, volucri teste lauatur aqua.
<lb/>Mos manet, accedunt, multique lauantur vt ille:
<lb/>Nocte mihi, et multae mane natantur aquae.
<lb/>Quod facere vt possint, mea ponunt limina ripis:
<lb/>Nunc mihi arenosus qualia Tybris habet.
<lb/>Quodque etiam his labem tollebam corporis illae
<lb/>Tollere sed nostra damna putantur ope.
<lb/>Adde quod, ipse meis quia ros attollitur vndis:
<lb/>Sole prius, plures per loca rore madent.
<lb/>Praeterea, vates quia sum, de fonte relatam
<lb/>Vndam fatidicam nocte puella putat.
<pb edRef="72a" facs="4013894_0189"/>
<lb/>Longum erit hic vulgi tibi dicere facta per agros:
<lb/>Dum capitur ritus credulitate mei.
<lb/>Vrbe etiam nostro signantur nomine fontes:
<lb/>Hic vbi prisca meis Roma lauatur aquis.
<lb/>Omnis et ara mihi seruat quoque puriter illos:
<lb/>Infans hisque natat, ceu modo in amne deus.
<lb/>Bisque deus genitus, genitus bis creditur ille:
<lb/>Hoc fit, et inuentum est turba secuta meum.
<lb/>Hinc noua compatris simul et sunt nomina matris:
<lb/>Actum bisque notant, signaque certa tenent.
<lb/>Inque notam fidei, cuius sum inuentor, et vndae:
<lb/>Nomine cum nostro nomina mista ferunt.
<lb/>Omnibus his factis imitantur facta duorum:
<lb/>Grata fit et pietas, si qua natatur aqua.
<lb/>Multa quidem didici, filicis cur semina quaerunt?
<lb/>Cingimur et foliis tempora mane nouis?
<lb/>Quid quod nocte nucem reuirescere credit agrestis:
<lb/>Quae aruerat ramis frigore tacta suis.
<lb/>Vt taceam viridi velabar fronde quod ipse:
<lb/>Vnde caput vulgus cingere mane potest.
<lb/>Mater erat sterilis dixit, foecunda quod inde est,
<lb/>Vim cum matre mea sicca resumit humus.
<lb/>Hinc filicis uirtus hinc sunt in honore tot herbae:
<lb/>Cingitis hinc foliis sole recente comas.
<lb/>Carduus et floret, quem quod cum coniuge felix
<lb/>Illa fuit, lecti vincla referre putant.
<lb/>Et uerbena meo est nunc nomine, sacra quod herba est:
<lb/>Quodque sibi uires uaticinantis habet.
<lb/>Hac quoque facturi uelabant tempora foedus:
<lb/>Sum quia praecursor foederis, illa datur.
<pb edRef="72b" facs="4013894_0190"/>
<lb/>Vere prius flores, aestu referentur aristae:
<lb/>Poma quot autunno, frigore bacca venit.
<lb/>Quam faciles illa faciunt quae nocte puellae,
<lb/>Quaeque tibi, referam: facta secuntur anus.
<lb/>His sint plura licet, foecundae tradite matri
<lb/>Atque mihi, cum sint nomine poma meo.
<lb/>Dixit: et addiderat quoque multa disertus vt ante:
<lb/>Quum sequor, hesternum dic quid aroma petit?
<lb/>Merx ait est pelagi, dominer cum Caesaris vndis:
<lb/>Hoc dedit e multis, aegraque membra leuat.
<lb/>Sic et membra leuat, quia fonte leuatus et ipse
<lb/>Sordibus, a nostra sanus abiuit aqua.
<lb/>Ista patent dixi, sed cum delubra per vrbem
<lb/>Tot tibi sint, habitas cur laterana magis?
<lb/>Hic ego respondit, lustrani Caesaris ora:
<lb/>Priscaque fontanis Roma piatur aquis.
<lb/>Nomine praeterea meus hic et pectore frater
<lb/>Par, habet hospitium, templaque iuncta meis.
<lb/>Quid? quod et hic Caesar, magnis sed dotibus olim,
<lb/>Condidit in thalamo nostra sacella suo.
<lb/>Finierat, quum sic illi: dic ara rogamus:
<lb/>Cur tua foemineo est non adeunda pede?
<lb/>Adde, quod admiror, si arcetur foemina ab illa:
<lb/>Cur latet ad postes limine clausa tuos.
<lb/>Foemina, respondit, fallax mea colla petiuit,
<lb/>Vertit et a ludis in mea fata manus.
<lb/>Carcere me clausit, coram lasciua nocebat:
<lb/>Poenitet hanc facti, sponteque casta latet.
<lb/>Dixerat: ante illum quum pulsat tympana virgo:
<lb/>Meque rogat prensa molliter aera toga.
<pb edRef="73a" facs="4013894_0191"/>
<lb/>Abnueram, quum culta manu sua sistra retundens
<lb/>Mitte ait, absentem quod grauis vnda coquat.
<lb/>Impediatque mare errantem, mergatque procellis:
<lb/>Et nunquam mollem sentiat ille rosam.
<lb/>Laesus eram, ignoui, teneram ratus esse puellam:
<lb/>Inspicio, fuerat sed tamen illa puer.
<lb/>Caprotinis nonis, sic dixi, ancilla iocata est
<lb/>Gallica, num vulgo mos vetus ille manet?
<lb/>Possit vt esse inquit, nostrum caput ista petebat:
<lb/>Thesaurus caput est: pro capite aera petit.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="29">
<p>Nec te commoueant alieno tempore facta:
<lb/>Essent sextili cum facienda die.
<lb/>Nam sibi quae Herodes poscit quum nascitur, aetas
<lb/>Postera natali iussit inesse meo.
<lb/>At quod iniqua mihi fuerat petulansque puella:
<lb/>Vulgus id vt doceat, substruit ora maris.
<lb/>Dixerat, hoc etiam, quod miror, fare rogamus
<lb/>Cur huic aera nego si mea, dira canit?
<lb/>Dumque canit: pelagi crudeles nominat vndas?
<lb/>Finieram, quum sic mitis ad ista refert.
<lb/>Odit enim si quis precibus sua vota recusat:
<lb/>Vt solet illa aetas, vt quoque saepe pudor.
<lb/>Quod mare, quod fluctus, in auaros illa precatur:
<lb/>Sunt ea, si nescis, numinis arma mei.
<lb/>Ecquis tam extreme fieri nunc optet egenus?
<lb/>Natali ingratus non det vt aera meo?
<lb/>Effugisse putas istam, capieris ab illa:
<lb/>Ibis et in casses praedaque rursus eris.
<lb/>Ah quam saepe aliquis poscentes aera perosus:
<lb/>Laeditur, in lacera decipiturque toga.
<pb edRef="73b" facs="4013894_0192"/>
<lb/>Spectantique, iocum praebet, dare namque negabit:
<lb/>Inde dat, atque duo damna tulisse dolet.
<lb/>Sed tamen adiiciunt dic cur tua nomina dixi:
<lb/>Nomine tu nostro quo mouearis ait.
<lb/>Dixerat, aera dedi dicta huic palinodia cantu est:
<lb/>Dirarum cecinit quae modo dura sonos.
<lb/>Sed rogo cur sistris facit illa coronula nomen?
<lb/>Visa quidem titulo est res aliena suo.
<lb/>Num quoniam instar in his est bractea quassa coronae?
<lb/>An quia sunt teneris haec magis apta choris?
<lb/>Quod cruo ait: greci, pulso dixere latini:
<lb/>Et quos nos pulsus crusmata forte vocant.
<lb/>Inde puella petax pro crusmata crunnula dicit:
<lb/>Inuertens graias non bene docta notas.
<lb/>Atque sui coram dum blesa cupidine lucri est:
<lb/>Tympana pro nummo pulsa corona vocat.
<lb/>Restat vt admoneas dixi sub vesperis ortu
<lb/>Ante fores templi flamma quid ipsa petit.
<lb/>Tertius extremo sextili a mense monebit:
<lb/>Qui mihi funeribus lucifer ater erit.
<lb/>Dixerat, hac Pallas studiis petit ocia luce:
<lb/>Num quod in herculeo signa Leone nocent?
<lb/>Annuit, atque inquit, dubio datur altera causa:
<lb/>Vate quod hac musae me veniente silent.
<lb/>Hactenus, amplexus gremio quum sustulit agnum:
<lb/>Ingenii dixi sit tibi cura mei.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="30">
<p>Hac quoque solstitium vulgus sibi luce putauit:
<lb/>Sic licet, est alio haec causa relata loco.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="31">
<p>Sed iam stellatus coelo producitur ensis:
<lb/>Quartaque non fessus tempora Phoebus habet.
<pb edRef="74a" facs="4013894_0193"/>
<lb/>Pars putat Aneae, cum iam tuus esset Orion:
<lb/>Indeque romano promicuisse foro.
<lb/>Pars et Saule tuum, manus hoc cum fulminet illa:
<lb/>Fulmine quae domino praecipiente cadit.
<lb/>Scilicet et magni natalis fertur ad aram:
<lb/>Vnde sibi hunc Caesar vnde Senator habet.
<lb/>Facta igitur placuere deo, dux ille cohortis:
<lb/>Tresque polo stellas fulgidus ensis habet.
<lb/></p></div>
                    
                    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:6" n="32">
<p>Sed ne nostra suo sit Clio carmine mendax:
<lb/>Resque sit hic proprio iure secuta fidem.
<lb/>Oceano vt surgens Aurora ter abstulit vmbras:
<lb/>Ter nitidum et Phoebus sparserit orbe iubar.
<lb/>Officio quorum caput vrbs nunc dicitur orbis:
<lb/>Ensifer et pariter clauiger aede litant.
<lb/>Quodque refert quoties laetum tenet aurea vultum:
<lb/>Quumque est successu, thure ve festa dies.
<lb/>Turres nocte micant, crepitant per compita flammae:
<lb/>Et iuuat ardentes transiliisse focos.
<lb/>Atque vbi sulfureis tenuerunt fulmina bombis
<lb/>Aere cauo et colles subsiliere iugis.
<lb/>Cum tonitru igniuomi iaciuntur ab arce cometae:
<lb/>Auctaque habent radíos sydera summa nouos.
<lb/>Postulor et causam, taceam licet, omnibus illa est
<lb/>Pene argumentis cognita vera suis.
<lb/>Nanque patrum, et rerum, sunt hi duo lumina fratres:
<lb/>Magnus vterque senex, gratus vterque deo.
<lb/>Alter enim insignis pietate, et honore sacrorum:
<lb/>Claueque et immensus relligione pater.
<lb/>Alter et eloquio, quo non praestantior vllus
<lb/>Arte nec aonidum, militia ve fuit.
<pb edRef="74b" facs="4013894_0194"/>
<lb/>Vtque tuba hic primi sic hic fundamina templi
<lb/>Tutelamque duces vrbis et orbis habent.
<lb/>Plaudite principibus ara est operata duobus:
<lb/>Cortaque a sacris cum patre abire parat.
<lb/>Signa dedit moles, properat data signa secutus
<lb/>Candidus a Chionis nomine dictus equus.
<lb/>Cernite vt auspiciis it patrum septus: et armis:
<lb/>Seque sui vt nouit muneris esse decus.
<lb/>Scilicet acceptum imperium fert legibus arae:
<lb/>Nostraque quod fuerit sicelis ora docet.
<lb/>Caesar aue quando luce hac tibi cuncta quiescunt:
<lb/>Quo minor es, summo redde tributa patri.
<lb/>Vix ea, sit tanquam domini mandata secutus:
<lb/>Acris quum ille hinnit, venit et antefores.
<lb/>Ante fores hinnit, proceres saluete, sedentem
<lb/>Aspice cui dandus spectat vt ille ducem.
<lb/>Vix stat, et optat iter, gemmisque auroque coruscus,
<lb/>Quali nupta suo est nocte vehenda viro.
<lb/>Pompa silet vis est, soluuntur seria ludo:
<lb/>Pontifici et populo teste feruntur opes.
<lb/>Finis erat plausus, fratrum pars ora salutat:
<lb/>Sanctaque pars mistis ossibus ossa colit.
<lb/>Diuersisque locis geminos venerantur, at ipsa
<lb/>Bis quartam exposcit carceris ara diem.
<lb/>Sit licet haec igitur sic lux communis vtrique:
<lb/>Quae venit ensiferi est numinis illa memor.
<lb/>Pollicitus fueram cur illi pareat anguis
<lb/>Dicere, pollicitum dux dea solue meum.
<lb/>Addeque cur ars est, cur se cantator et anguis
<lb/>Dum pugnat, iactat de senis esse domo.
<pb edRef="75a" facs="4013894_0195"/>
<lb/>Ergo quod ante ferox, quod tristi felle maderet,
<lb/>Caerulus in superos creditus anguis erat.
<lb/>Vertitur igne poli, ceciderunt corpore squammae:
<lb/>Factus et immensi pars erat vna chori.
<lb/>Mouerat innumeras huius facundia gentes:
<lb/>Te Mileta petit, tectaque nota subit.
<lb/>Excipit hunc hospes (nomen longo excidit aeuo)
<lb/>Stabat hyems, tepidum constitit ante focum.
<lb/>Forte faces petiit, facibus subsederat anguis:
<lb/>Soluit onus, pressit vipera dente manum.
<lb/>Sensit vt hic vulnus, manibus comprendit, et ictus
<lb/>Hos in comprensam protulit ore sonos.
<lb/>Laedere ne possis alios, mea nomina cantu
<lb/>Obstent: et dentis parua saliua mei.
<lb/>Signaque quae facio (crucis haec nam signa fuerunt)
<lb/>Expellant poto nigra venena mero.
<lb/>Hostibus interea quia parcere iure magistri
<lb/>Cogor, viue inquit: continuitque feram.
<lb/>Paruit haec dictis: cantus acceperat hospes:
<lb/>Ars fit, et a magni est nomine dicta senis.
<lb/>Vtque ferus diuo sic isti paruit anguis.
<lb/>Arteque, quam accepit, callidus inde valet.
<lb/>Hocque genus ducti depascunt dente Cerastas:
<lb/>Vir fit, et angue potens, cognitus ante puer
<lb/>Fortior est aetas, illius cantibus Aspis
<lb/>Rumpitur, illaesa suscipiturque manu.
<lb/>Diui et more tenet, tractatque, et laetus honore
<lb/>Pugnaturus ait: de senis esse domo.
<lb/>Perque fora intortis pro torquibus anguibus vsus:
<lb/>Carminibusque, audax, exit in ora virum.
<pb edRef="75b" facs="4013894_0196"/>
<lb/>Atque ibi facundus circum stipante corona,
<lb/>Afflatum cantat poscat vt aera merum.
<lb/>Quoque fidem dictis faciat, sublimis in hasta
<lb/>Imminet e summo, quo canit, ipse loco.
<lb/>Clara patris Cilicum, quae circumfertur, imago,
<lb/>Septa venenosis in latus omne feris.
<lb/>Aemulus occurrit, fiunt certamina Circo:
<lb/>Laeuaque dum certant Aspide mamma tumet.
<lb/>Degeneres vulgo perdunt insignia teste:
<lb/>Ad Pauli laudes arguiturque domus.
<lb/>Ergo Nero in fratres frustra parat ipse securim:
<lb/>Imperium claues, anguis, et ensis, habent.
<lb/>Restat vt hic dicam rebus cur ocia fiunt:
<lb/>Causa quidem in promptu est, ocia rebus agunt.
<lb/>Aestus sitque licet, mores, vsusque priorum:
<lb/>Curia ad hoc animum sacra referre iubet.
<lb/>A fore consultus dimittit mane clientes:
<lb/>Cumque foro et causis iudicis ora silent.
<lb/>Tu quoque musa sile, mensem nam meta quadrigis
<lb/>Tacta habet, et medium semita sistit iter.
<lb/>Explicit liber Sextus.
<pb edRef="76a" facs="4013894_0197"/></p></div></div>
                
                
<div type="textpart" subtype="book" xml:base="urn:cts:latinLit:stoa0367.stoa001.ogl-lat1" n="7"> 
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="1">
<p>In hoc mense Iulio, a C. Iulio Caesare olim nominato, cum quintilis diceretur, nunc Christo, qui per similitudinem floris non adhuc e suis foliis exeuntis, in ventre matris in visitatione, quae in secunda die mensis est. Iulus dici potest, sacro: complexus Caesaris et Romae verus, verior verificatur in complexu virginis et Elisabettae in quo Christi et ecclesiae romanae coniunctio mystice significatur: ex qua sicut ille primus fuit imperator, ita Christus primus per illum demostratus est Imperator. Tutela olim Iouis, nunc Iacobi maioris apost.
<lb/>Iam canimus mensem diuini nomen Iuli:
<lb/>Sustulit vnde suum martia Roma caput.
<lb/>Pergite Pierides magnas celebrare calendas:
<lb/>Nempe minus vobis quam fuit ante viae.
<lb/>Sex etenim superant, totidem abscessere libelli:
<lb/>Nostraque dimidium cura laboris habet.
<lb/>Vos quis ad ista putet tam paruo a fonte venire?
<lb/>Tamque per exiguas magna referre rotas?
<lb/>Ergo sancte Pater, cuius virtute valemus,
<lb/>Hic quoque propenso numine mitis ades.
<pb edRef="76b" facs="4013894_0198"/>
<lb/>Praecipue sed tu, mensem quia iungimus anno
<lb/>Illius imperii quo duce frena regis.
<lb/>Quod locus ipse petit, venias pro Caesare Caesar:
<lb/>Hic tibi nam titulos eius et acta canam.
<lb/>Scilicet imperium primum formauit Iulus:
<lb/>Nunc quod ab antiqua est nobilitate tuum.
<lb/>Quae damus haec igitur placido cape munera vultu:
<lb/>Illo quo uictis hostibus ipse redis.
<lb/>Hic equus, hoc pilum, meus est hic ensis, et hasta,
<lb/>Quaeque decent nostras arma tenere manus.
<lb/>Quare age tam vastum quia Cymba findimus aequor:
<lb/>Haec leuis vt sit, quam sollicitamus, aqua.
<lb/>Dum canimus magni cur nomina mensis ab illo:
<lb/>Quo sacer et nunc est numine, vela rege.
<lb/>Ventum erat ad flumen (sic rerum fata ferebant,
<lb/>Et multo fortis milite cinctus erat.
<lb/>Quum sic Caesar ait: si sum de stirpe deorum,
<lb/>Sat mea sit virtus dissimulata mihi.
<lb/>Esse parem nolo, maiorem ferre recuso:
<lb/>Sceptra mihi debent numina, sceptra volo.
<lb/>Dixerat: a dictis tremuisse exterrita tellus
<lb/>Dicitur, atque oriens occiduusque dies.
<lb/>Fit mora, dira viri prope quum spectatur imago:
<lb/>Classicaque audierat, perficiamus ait.
<lb/>Fertur ad imperium fortisque, animoque virili:
<lb/>Regnaque adit princeps, inuidiamque trahit.
<lb/>Annua iura cadunt, patiuntur facta quirites:
<lb/>Vrbeque consulibus summa fit illa dies.
<lb/>Vix steterat solio coram sublimis eburno:
<lb/>Quum iam quantus erat, Caesaris orbis erat.
<pb edRef="77a" facs="4013894_0199"/>
<lb/>Nam modo ducebat Capitolia ad alta triumphos:
<lb/>Et modo erat populis sumpta per arma metus.
<lb/>Denique iam effusas terrarum rector habenas:
<lb/>Ceperat, et victis iura petita dabat.
<lb/>Quum mihi promissum fas sit cognoscere coelum:
<lb/>Dixit: et aetherias scandere mente domos.
<lb/>Scilicet in multis haec me quoque facta decebunt:
<lb/>Officiis nec erunt inferiora meis.
<lb/>Auxerat Egeriae coniunx iam mensibus annum:
<lb/>Auctus et errabat mensibus ille suis.
<lb/>Messibus Autunnus calcabat sordidus vuas:
<lb/>Flauaque in Autunni tempore messis erat.
<lb/>Ergo moras soli per quas in signa rediret:
<lb/>Tradidit, apta suis tempora rebus erant.
<lb/>Quinque dies senique decem pariterque trecenti
<lb/>Pars et Luciferi secula, quarta dabant.
<lb/>Auctum erat imperium iam gentibus, auctus et annus:
<lb/>Curae erat et Vestae pontificale caput.
<lb/>Quum sic (nanque duci lux venerat vltima tandem)
<lb/>Casta patri e templo est illa locuta Ioui.
<lb/>Quo Romana pater virtute potentia vires
<lb/>Vlterius tollat, non habet ipsa locum.
<lb/>Caesaris ecce dolo properat manus impia lethum:
<lb/>Sydera spondebas, da pater illa meo,
<lb/>Iam memini dixti: coelo tolletur Iulus:
<lb/>Grandeque de toto corpore sydus erit.
<lb/>Annuit omnipotens, minuebant fila sorores:
<lb/>Saeuaque sacrilegae tela tulere manus.
<lb/>Iura dabat populo, gladios in principe figunt:
<lb/>Vesta virum rapuit, Caesaris vmbra cadit.
<pb edRef="77b" facs="4013894_0200"/>
<lb/>Sol fugit, obscurum texerunt nubila coelum:
<lb/>Ille tamen nitidis aethera carpsit equis.
<lb/>Funere lugebant, ludos induxerat haeres:
<lb/>Deque nouo dictum coelite carmen erat.
<lb/>Quum, quotus hic mensis, totidem noua lucibus arsit
<lb/>Stella polo, extincti numina fassa ducis.
<lb/>Indigetem ergo vocant, dant thura et templa vocato
<lb/>Aurea, de medio conspicienda foro.
<lb/>Praeterea rerum ne tot benefacta perirent:
<lb/>Haec senior, patrum caetera turba silet.
<lb/>Iam data Maiestas nobis, status auctus honorum,
<lb/>Auctaque non vno iura tuenda foro.
<lb/>Estque decus maius, maior reuerentia patrum:
<lb/>Dignaque sunt dignis tradita dona viris.
<lb/>Numinibus creuere aedes, musisque theatra,
<lb/>Muneraque in populum crebraque, et ampla manent.
<lb/>Quis referat nostris victos tot ab ensibus hostes?
<lb/>Orbis es vnde tui maxima Roma caput?
<lb/>Haec duce sed tantum contingunt Caesare nobis:
<lb/>Re quo, et quo nullus nomine maior erat.
<lb/>Ergo quod authores donauit Romulus anno,
<lb/>Illorum vt veniens nosceret acta dies.
<lb/>Isteque quod pariter digessit tempora, quodque
<lb/>Non minus in magnis annumerandus erat.
<lb/>Fiat id exemplum, ne nos ingrata vocemur
<lb/>Posteritas, factis inde sequamur auos.
<lb/>Quod Venus est generis princeps Mars sanguinis author,
<lb/>Primus is ad menses, illa secunda fuit.
<lb/>Tertia sors senibus, iuuenum de nomine quarta:
<lb/>Authorum post hos nomina nullus habet.
<pb edRef="78a" facs="4013894_0201"/>
<lb/>Ne vacet, hic quando vidit natale potentis
<lb/>Caesaris, imperium qui quoque primus habet:
<lb/>Quod tibi sit faustum Caesar, memorabile patri:
<lb/>Quintus Iuleo nomine mensis eat.
<lb/>Dixerat, assensit tota cum plebe senatus:
<lb/>Voxque rata Augusto pro pietate fuit.
<lb/>Spemque tulit fieri de se quoque nomen in anno:
<lb/>Aque sua factum posteritate legi.
<lb/>Ast vbi progenies noua coelo venit ab alto:
<lb/>Iuraque dat virgo, bis genitusque deus.
<lb/>Priscus vt e nostro ritus discederet anno:
<lb/>Supposuit menses legibus ipse suis.
<lb/>Iulius imperium, imperium hic dedit ordine primus:
<lb/>Fas erat, vt res haec, illaque imago foret.
<lb/>Nomen idem fert hic, ne fabula forte putetur:
<lb/>(Condere me sacro carmine vera decet.)
<lb/>Graius enim florem vocat illum doctus Iulum,
<lb/>Defoliis nondum qui solet ire suis.
<lb/>Dicere si fas est grauidam dum visit Elisam,
<lb/>Hoc deus in magnae viscere matris erat.
<lb/>Qui quoque iam titulos vt mensis vendicet huius:
<lb/>Reddat et hunc sacrum, possideatque suum.
<lb/>Matris et annosae, quam amplexa est mater, Elisae
<lb/>Aspiciet iunctas luce sequente manus.
<lb/>Aptaque erunt sanctis pro vero facta diebus:
<lb/>Consiliisque eadem non aliena meis.
<lb/>Quae noua sint quamuis, pietas seruabit in annos
<lb/>Et data laudabit munera nostra fides.
<lb/>Ergo tibi hinc Caesar, quo regnes, vera requiras:
<lb/>Iste tibi verus Iulius iste fuit.
<pb edRef="78b" facs="4013894_0202"/>
<lb/>Iste dat imperium, triplicem dat et iste coronam:
<lb/>Pontificis nam huius traditur illa manu.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="2">
<p>Altera lux oritur, probat et mea dicta, profani
<lb/>Sint procul: aut verum hoc confiteantur opus.
<lb/>Scilicet vt visat, pia cras tua tecta subibit,
<lb/>Virgo, suam et dextram iunget Elisa tuae.
<lb/>Vna igitur celebrate duas sub luce parentes:
<lb/>Quarum foecundus pignora venter habet,
<lb/>Quo magis vt fiat, dicam quo nomine lux est:
<lb/>Vos et praecepi hac cur dare thura die.
<lb/>Hauserat afflatos coelestis Iessias ignes:
<lb/>Viscereque in matris conditor orbis erat.
<lb/>Quum sic illa seni grauis est mea dixit Elisa:
<lb/>Gratuler vt grauidae carpere cogor iter.
<lb/>Sic vt erat prudens, et rerum conscius (vt vis)
<lb/>Illuc, ille: licet: iam properemus ait.
<lb/>Iuncta seni incedit, sic coelo Aurora relicto,
<lb/>Tithono interdum crederis ire tuo.
<lb/>Candida purpureos velabat vitta capillos:
<lb/>Lapsaque ad extremos instita longa pedes.
<lb/>Castaque qua tulerat passim vestigia secum:
<lb/>Tacta sub innumero flore nitebat humus.
<lb/>Saxaque cedebant, sistebant flumina cursum:
<lb/>Paxque feris aderat, soleque blanda dies.
<lb/>Quam cito longarum, di, tractus illa viarum
<lb/>Transit, Iudaeam dum loquor ecce tenet.
<lb/>Venerat ad limen, clara quum in luce refulsit:
<lb/>In nitida qualis Cynthia nocte solet.
<lb/>Vidit vt hanc igitur tremulo officiosa lacerto,
<lb/>Pronaque, ad astantem sedula currit anus
<pb edRef="79a" facs="4013894_0203"/>
<lb/>Atque ait, huc quid te virgo o selecta puellis
<lb/>Intulit? amplexus osculaque inde dedit.
<lb/>Bisque manus coeunt: sunt hoc et more locutae:
<lb/>Qui solet in media matribus esse via.
<lb/>Proleque iunctarum tremuerunt viscera matrum.
<lb/>Quodque egere duae, fecit vterque puer.
<lb/>Interea gratatur anus, coelique parentem
<lb/>Excipit, et blando blanda fit vsa sono.
<lb/>Sederat et posito virgo requierat amictu:
<lb/>Cum sene, complexae desieratque loqui.
<lb/>Quum subito alma parens liquidum capit aethera mente
<lb/>Atque canit magno carmina plena deo.
<lb/>Carmina quae immites potuissent vincere Tigres:
<lb/>Asperaque aetheriis ducere saxa modis.
<lb/>Placant quaeque deum sub sera crepuscula templis:
<lb/>Iussa choro pueris virginibusque cani.
<lb/>Quaeque hominum vitam per mille pericula seruant:
<lb/>Atque vmbras abigunt, tartareumque chaos.
<lb/>Finis erat cantus, referebant multa propinquae:
<lb/>Nec minus hic pariter multa rogata dabant.
<lb/>Tresque fere menses illam videre morantem:
<lb/>Ad proprios referunt tempora quarta lares.
<lb/>Ergo quod hae visunt sese, de munere facti:
<lb/>Accepit praesens nomina festa dies.
<lb/>Mutua quodque graues sumpserunt oscula matres:
<lb/>Thure graues grauidas ad sua festa colunt.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="3">
<p>Hac quoque tunc pistor pueris ientacula luce
<lb/>Praebet, et has ornat, certaque sacra facit.
<lb/>Num quia venturis cibus est hic matribus aptus?
<lb/>Ne tener in cunis vagiat ore puer?
<pb edRef="79b" facs="4013894_0204"/>
<lb/>An quia complexae sese tenuere lacertis?
<lb/>Quae sua ientaclis cognita forma manet?
<lb/>Prima licet possit melior iam causa videri:
<lb/>Plebs erit haec vero iuncta secunda tuo.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="4">
<p>Tempus idem ad foedus pater hic cum Caesare poscit:
<lb/>Parthe time infelix hinc tibi vulnus erit,
<lb/>Scilicet amplexus sanctae iunxere parentes:
<lb/>Non minus hi iungent in tua damna manus.
<lb/>Palladis e templo ducebat bella vetustas:
<lb/>Hastaque Bellonae missilis arma dabat.
<lb/>Ducimus haec et nos de castae virginis ara:
<lb/>Quae superest templo victa Minerua tuo.
<lb/>Hasta preces sed sunt, cineres vultusque deorum:
<lb/>Missaque pro telis hostia vera suis.
<lb/>Venerat huc igitur tyria cum veste sacerdos:
<lb/>Hos ibi sacrifico quum canit ore sonos.
<lb/>Alma parens almae spes optima nate parentis:
<lb/>Vosque pii fratres rebus adeste patrum.
<lb/>Hostis vt in nostros si forte tetenderit arcum:
<lb/>Effractum vestra sentiat esse manu.
<lb/>Atque pharetratis valeat plus hostibus ensis:
<lb/>Truxque sit aetheria claue sagitta minor.
<lb/>Sit nec aquis tutus nec campis, monte nec vllo:
<lb/>Auersusque illi triste sit omen equus.
<lb/>Haec ille, et pariter matresque, virique, nurusque,
<lb/>Et populus tota cum quoque plebe rogant.
<lb/>Dixerat et sacri vix vltima verba sacerdos:
<lb/>Ante patrem, et coetus versus ad ora sui.
<lb/>(Res mira) a dictis tremuit quum protinus ara:
<lb/>Spemque, dedit vinci tristia bella prece.
<pb edRef="80a" facs="4013894_0205"/>
<lb/>Plebs aberat templo, sacrumque peregerat ignis:
<lb/>Occiduum oceanum contigeratque dies.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="5">
<p>Alteraque in roseis Aurora redibat habenis:
<lb/>Et color effuso lumine rebus erat.
<lb/>Quum populo mater firmaret vt omnia virgo
<lb/>Dicitur: e media mane locuta via.
<lb/>Ex adytoque fuit vox haec: non fundere cesso
<lb/>Pro populo nato nocte dieque preces.
<lb/>Vix ea quum supplex procumbit Roma locutae:
<lb/>Venit et ad templi multa tabella fores.
<lb/>Ergo quid insanis? ponas iniusta monemus
<lb/>Tela dabis poenas, versaque terga cadent.
<lb/>Numina pro nobis si sunt, quid frendis in illa?
<lb/>A quibus euictus tu tua damna gemes?
<lb/>Nam pater et Caesar, distent vt corpore, possunt
<lb/>In te tam longas continuare manus.
<lb/>Interea quia tu non mortem quaeris in hoste
<lb/>Sed magis vt viuat, teque tuumque colat.
<lb/>Virgo hos, qua polles, putei tua molliat vnda:
<lb/>Reddat vt amissas hinc sibi pastor oues.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="6">
<p>Postera languentes vbi sole reliquerit herbas:
<lb/>Graminaque a radiis vsta videbit humus.
<lb/>Fallitur hic coelo qui Persea surgere credit:
<lb/>Dauidem at hic si vult credere certus erit.
<lb/>Mentior esectum pro Gorgone cerne Goliam:
<lb/>Atque tibi iam me dicere vera putes.
<lb/>Sume lyram Clio mecum, cantemus vt illum:
<lb/>Gorgoneas primus qui tibi fecit aquas.
<lb/>Dura Philistei cum Saulo bella gerebant:
<lb/>Dauidis, haec, fratres qui sequerentur, erant.
<pb edRef="80b" facs="4013894_0206"/>
<lb/>Illos pene puer quo visat, castra petiuit,
<lb/>Strenuus in funda, conspicuusque pedo.
<lb/>Venerat, immani spectauit mole gigantem:
<lb/>Constitit, implebat proxima quaeque minis.
<lb/>Grande caput, magna surgebant lumina fronte,
<lb/>Inque coma pennis ardua cassis erat.
<lb/>Sic vt erat saeuus vocat in certamina quemque,
<lb/>Tela date, ipse hostis hic ait vltor: ero.
<lb/>Spondet opem regi, iuuenes risere loquentem:
<lb/>Surgit ab his, et rex experiamur ait.
<lb/>Cingitur hic ferro, curuo ceu Perseus ense
<lb/>Dant galeae pennas, gesserat ille datas.
<lb/>Hactenus: et fortis nitidis circundatus armis:
<lb/>Exue me ille inquit, non mea tela gero.
<lb/>Dixit, et insonuit baleari verbera funda,
<lb/>Et veniat, si quis me cupit hostis, ait.
<lb/>Audit vt ista gigas, vasto se corpore tollit:
<lb/>Ille manu e riuo leuia saxa capit,
<lb/>Area fit pugnae, vacuum dant gramina campum:
<lb/>Parteque constabant, quum ferus ille refert,
<lb/>Pone puer baculum, non sum canis, aspice frontem
<lb/>Sum nec auis, fundam proiice stulte tuam.
<lb/>Risit dicta viri, cunctisque potentior armis
<lb/>Hac ait: ad nostros praeda ferere deos.
<lb/>Audit vt ille minas, vagina liberat ensem:
<lb/>Iste capit lapidem, stantque, tenentque, locum.
<lb/>Signa canunt: signo hic accensus torquet habenas:
<lb/>Plagaque, quam ostendit, saxea fronte sonat.
<lb/>Plangit humum, magno prostratum corpore, monstrum:
<lb/>Dantque alii celeri turpia terga fugae.
<pb edRef="81a" facs="4013894_0207"/>
<lb/>Insilit ergo hosti, et proprio puer Hercule maior
<lb/>Protinus anguineum sustulit ense caput.
<lb/>Non aliter volucri pede quam quum Gorgona truncat
<lb/>Perseus, et pennas sanguine cepit equus.
<lb/>Facta deus vidit, quae Perseus ante tenebat,
<lb/>Sydera victori quinque decemque dedit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="7">
<p>Luce sequente suo quum sese reddit ab orbe
<lb/>Phoebus, et hesperiis frena resoluit equis.
<lb/>Sydere qui magnos terris effecerat aestus:
<lb/>Incipit abscondi, subtrahiturque leo.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="8">
<p>Tunc quoque praeteritum si quid lux prima reliquit:
<lb/>Instaurant fratrum festa secunda preces.
<lb/>Numina tangit honor, festis laetantur et aris:
<lb/>Turbaque sunt propriis ambitiosa focis.
<lb/>Thestias et maior non impius esset Atrides
<lb/>Esset neglectos ni dea questa focos.
<lb/>Ne deserta igitur magno solennia constent:
<lb/>Vlcisci ingratas nam solet ara manus.
<lb/>Apposito octauis reuocari haec orbibus igne
<lb/>Fas vt erat, nostri constituere patres.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="9">
<p>Bis vaga noctiferis vbi sydera Cynthia bigis
<lb/>Duxerit, et fratris pulsa bis ibit equis.
<lb/>Tempora translato capient te nomina Thoma:
<lb/>Atque tuo celebrat curia thure diem.
<lb/>Hunc etiam a Priscis morem deduximus aris:
<lb/>Deductus sacros nunc habet vnde dies.
<lb/>Nanque Erycina Venus, collinae proxima portae,
<lb/>Carmine translata est casta Sybilla tuo.
<lb/>Claudius author erat, pater est tibi Didime, debes
<lb/>Huic, illi quantum debuit ante Venus.
<pb edRef="81b" facs="4013894_0208"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="10">
<p>Quod modo caelatum stellis praesepe nitebat,
<lb/>Summa quod ex humili venit in astra casa.
<lb/>Tertia quum terris venere crepuscula lucis:
<lb/>Occiduas prono sydere tanget aquas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="11">
<p>Casus inest rebus, vacat vna, vocabit Asellum
<lb/>Altera, praesepi subiicietque suo.
<lb/>Tempus erat, gelido quo canet bruma Decembri:
<lb/>Atque iacens posita sub niue terra latet.
<lb/>Coniugis in patriam, stabant cui tempora partus.
<lb/>Carpere quum virgo lege iubetur iter.
<lb/>Vt venere, vident populo sacra moenia plena:
<lb/>Vixque erat hic turbis, hospitibusque, locus.
<lb/>Quae fuerant casu prope moenia facta, vetustum
<lb/>Ad saxum, exeso praecipitata iugo.
<lb/>Stramine tecta intrant loca, sed squallentia fumo:
<lb/>Ad praesepe boui iunctus asellus adit.
<lb/>Nox erat, et summum peragebant sydera cursum:
<lb/>Surgit humo virgo (nanque iacebat humi)
<lb/>Crede sequens aetas, lux fit, vocat illa maritum:
<lb/>Inter quadrupedes conditor ortus erat.
<lb/>Ponitur in foeno puer ad praesepia nudus:
<lb/>Quoque ignis pellat frigora, nullus erat.
<lb/>Vidit, et authori (mirum) procumbit asellus:
<lb/>Fit vapor, in facto membra vapore cadent.
<lb/>Approbat omnipotens, mox astra subiuit asellus:
<lb/>Binaque pro grato signa vapore tulit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="12">
<p>Tunc quoque se terris quum prima crepuscula fundent:
<lb/>Peneque sub radiis tacta tepebit aqua.
<lb/>Incipiet lupus astrigero decedere coelo:
<lb/>Et sensim latebras quaerere nocte suas.
<pb edRef="82a" facs="4013894_0209"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="13">
<p>Tertia lux venit, spatio seiungitur aestas:
<lb/>In medio et cursu temporis illa manet.
<lb/>Quique aderat dudum maturis flauus aristis
<lb/>Detonsus sectis messibus albet ager.
<lb/>Quaque haerent gemini communi sorte manipli.
<lb/>It trahea et ruris cum boue vectat opes.
<lb/>Inque arcis speciem congestas tollit aristas
<lb/>Area, quadriiugas exhibitura rotas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="14">
<p>Admirare tamen quod fortius aestuat aer:
<lb/>Cumque suo agricola terra quod vsta sitit.
<lb/>Deseruit Phoebus torrenti sydere Cancrum:
<lb/>Igneus et fului terga leonis adit.
<lb/>Ergo puer Daniel (res haec nam sydere digna)
<lb/>Venit vt ad persas, cognitus arte fuit.
<lb/>Sic vt erat placuit, sed regis spreuerat aras:
<lb/>Hac et parte grauis, caetera gratus erat.
<lb/>Perstat: et in templo, quod rex non ipse putabat:
<lb/>Sacra sacerdotum repperit esse nefas.
<lb/>Inuidiam subiit, pro vero repperit iram:
<lb/>A duce deseritur, captus ab hoste gemit,
<lb/>Ducitur inuito miser in noua funera rege:
<lb/>Qua spelunca feri multa leonis erat.
<lb/>Quid facitis? castos seruant sua numina vates:
<lb/>In caput haec vestrum (credite) poena cadet.
<lb/>Venerat huc, quum sic vitam non poscimus inquit:
<lb/>Sed magis vt liceat pauca rogare deum.
<lb/>Irrisere virum, coelumque deumque rogantem:
<lb/>Saxa sed hae poterant dura mouere preces.
<lb/>Audiuisse ferunt, posita feritate, leones:
<lb/>Voceque demulsos ante stetisse fores.
<pb edRef="82b" facs="4013894_0210"/>
<lb/>Faucibus et dudum, versus dulcedine capti,
<lb/>Perdere quem cupiunt, abstinuere viro.
<lb/>Nam vix illorum proiectus in ora cadebat:
<lb/>Factaque terribiles mouerat aura iubas.
<lb/>(Mira fides) ex his quum surgit protinus vnus:
<lb/>Tergum coniecto supposuitque viro.
<lb/>Hoc super vt sedit, ne stantes laedere possent,
<lb/>Reddidit attonitas voceque, et arte, feras.
<lb/>Mox, sua vectori desint ne praemia, sospes
<lb/>Ille redit, meritis venit in astra leo.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="15">
<p>Lucifer extremas vbi luce subiuerit idus:
<lb/>Et celer eoas liquerit altus aquas.
<lb/>Vox sacra ad occasum fratrum descendet ab ortu:
<lb/>Et fiet fastis maxima fama meis.
<lb/>Aspiciet toto nam, senis partibus, orbe,
<lb/>Tradita bis senos reddere iura duces.
<lb/>Dictus enim deus est, cum collegisset in vnum,
<lb/>Fratribus haec placido verba tulisse sono.
<lb/>Qua patet, vt nostris se subdat legibus orbis,
<lb/>Ad sacra qui trino numine victus erat:
<lb/>Cum mihi tot sitis, quot menses continet annus:
<lb/>Atque putent orbem partibus esse tribus:
<lb/>Tres tribus his addo, formetur vt vsibus arae:
<lb/>Et capiat lectos ordine quaeque duos.
<lb/>Dixerat, et summis vectus consederat astris:
<lb/>Bisque illi ternas corripuere vias.
<lb/>Non secus elata libyci quam fronte leones:
<lb/>Pectore verum agni, persimilesque dei.
<lb/>Interea hos Boreas laudat, miratur et Auster:
<lb/>Quaque habitat Zephyrus, qua domus Eure tua.
<pb edRef="83a" facs="4013894_0211"/>
<lb/>Debita diuinis crescebat gloria rebus
<lb/>Lustra duo atque annis aucta duobus erant.
<lb/>Quum sonus illorum terras exiuit in omnes:
<lb/>Traditus et Pauli vocibus orbis erat.
<lb/>Et demum effuso pepererunt sanguine regnum:
<lb/>Quod vis nulla teret, nec teret vlla dies.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="16">
<p>Et tunc se roseo tollet quum lumine coelo
<lb/>Tithoni coniunx attuleritque diem.
<lb/>Sydereo fluuius late fluet aethere cursu:
<lb/>Nostraque quod lauit crimina munus habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="17">
<p>Aestus sole furit, designat Sirius ortum:
<lb/>Apta bis huic illum tempora quarta dabunt.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="18">
<p>Quum bis Iuleas Aurora reliquerit idus:
<lb/>Bisque ligat Titan, bisque resoluit equos,
<lb/>Ad sacra Romanus reserabit Alexius aulam:
<lb/>Qua stat auentino semita longa iugo.
<lb/>Atque huius, tanquam fuerit vetus ordinis haeres,
<lb/>Quae det mane sacris, dona senator, habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="19">
<p>Luce quoque hac fama est turbam illuc ire Statorum:
<lb/>Atque sibi titulos qui speculantis habent.
<lb/>An quod Auentini perstabat Cacus in antro?
<lb/>Et populo sunt hi forte quod ille fuit?
<lb/>An quia vox graia et sine voce vocatur Alexis?
<lb/>Hocque, suo insidias qui struit ore, facit?
<lb/>Iudicio fallor nisi rerum hic forte mearum:
<lb/>Postrema e causis vera duabus erit.
<lb/>Thure dato, interea sancto et cratere, senator
<lb/>Tresque vna redeunt in sua tecta viri.
<lb/>Hi tamen in templi disponunt pocula tectis:
<lb/>Iurataeque sedent in mala nostra manus.
<pb edRef="83b" facs="4013894_0212"/>
<lb/>Dona ferunt, ex his ne quis tua terga sequatur
<lb/>Quisquis amas facinus, respice tutus eris.
<lb/>Non intellecto fallax capieris ab hoste:
<lb/>Nomine tutelam numinis vnde ferunt.
<lb/>Voce carent, et sunt et vultu, et lumine blandi
<lb/>Tunc quoque quum credas nolle nocere, nocent.
<lb/>Suppliciter positam scalam veneramur ad aram
<lb/>Spargimur, et putei membra iuuantis aqua.
<lb/>Ipse sub hac obiit sanctum et ducebat ad aedes:
<lb/>Illaque ab hoc pota est ossaque sancta lauat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="20">
<p>Excipit ensiferum redeuntem e colle senatum
<lb/>Porticus, in gemma qua colit ara deam.
<lb/>Galla tuas aedes sic rex subit ante sacrorum.
<lb/>Quum tibi coelesti fulsit imago face.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="21">
<p>Tempus idem tacitis parat annua mane sepultis
<lb/>Iusta, parentali si qua relicta die.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="22">
<p>Nauta caue mittit cras austros Aeolus antris:
<lb/>Praeliaque admiscent, exoriturque canis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="23">
<p>Tertius vt tulerit formosus lucifer ortum.
<lb/>Soleque purpureo tacta rubebit humus.
<lb/>Margaris est grais, est vnio dicta latinis:
<lb/>Quae tulit hinc virgo nomina, sacra facit.
<lb/>Sed prece vos diuam grauidae placate puellae:
<lb/>Ante Isis, voto haec nunc parientis adest.
<lb/>Quodque olim vobis poterat Lucina, procurat
<lb/>Maturum sospes mater vt edat onus.
<lb/>Sorbuerat serpens, pariterque remiserat illam:
<lb/>Libera quum supplex hos, ait, ore sonos
<lb/>Reddita ab ore anguis quia sum mihi visa renasci:
<lb/>Da deus hoc votis indubitate meis.
<pb edRef="84a" facs="4013894_0213"/>
<lb/>Vt quamcunque latens partu tardauerit infans:
<lb/>In dubium et vitae venerit inde suae.
<lb/>Me sibi placata, non te Lucina, soluta
<lb/>Sit mihi cum partu muneris illa mei.
<lb/>Finierat, coelo vox est quum reddita, fiet.
<lb/>Vnde suum grauidis candida numen habet.
<lb/>Quodque pudicitiam vouit, primosque hymenaeos
<lb/>Pura deo, castas non minus illa facit.
<lb/>Nominis et gemma est istius grata puellis:
<lb/>Vtilis et si quis sanguine parte fluat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="24">
<p>Aurea sed coelo iam tollit lucifer ora:
<lb/>Iungit et eoos ad iuga Phoebus equos,
<lb/>Qui modo tentabat sitibundus Sirius ortum,
<lb/>Igneus in spatio liberiore furit.
<lb/>Deque suo ardentes signabit nomine luces:
<lb/>Terraque languebit, praeueniente cane.
<lb/>Quique modo aeolii miscebant aethera venti:
<lb/>Flaminibus positis praelia nulla gerent.
<lb/>Roscida formosis delectant frondibus antra:
<lb/>Additaque ad gelidi pocula fontis aquam.
<lb/>Sed quoniam causam nunc poscor syderis huius:
<lb/>Cum duo sint, paruus det mihi vela canis.
<lb/>Ergo, toro longis gemeret cum victus ab annis
<lb/>Neptalides, nato praecipit ista suo.
<lb/>Est vir, eum indigenae dixerunt nate Gabelum,
<lb/>Bis loculis debet quinque talenta meis.
<lb/>Si patriam quaeris, medus, si moenia Rangi:
<lb/>Debita quo reddat, conueniendus erit.
<lb/>Dixerat hic nato, natus quum deinde parenti
<lb/>Ibo ait, ignoro sed tamen ipse viam.
<pb edRef="84b" facs="4013894_0214"/>
<lb/>Quaere ducem dixit, quaerebat, repperit ille
<lb/>Inscius aligerum, subsequiturque, ducem.
<lb/>Vt solet a tergo canis hos comitatur euntes,
<lb/>Erigones qualis, Icariique fuit.
<lb/>Vnus iamque aberat fortassis mensis et alter:
<lb/>Fitque parens longa tristis vterque mora,
<lb/>Constiterant lento de nato uerba ferentes:
<lb/>Illius ante fores quum uenit ecce canis.
<lb/>Admirantur, adest dicebant: sedulus ille
<lb/>Blandus erat cauda, blandus et aure, suis.
<lb/>Conspiciunt natum, laeti exiliere uidentes:
<lb/>Dantque illi faciles, accipiuntque manum.
<lb/>Omnibus expositis, uolucris puer iuit in auras:
<lb/>Deque choro superum cognitus unus erat.
<lb/>Sensit abisse canis genium: latratque, furitque,
<lb/>Ireque iam coelo, quo uolat ille, cupit.
<lb/>Tunc ait, alipotens est quod comitatus euntem,
<lb/>Da deus huic longae praemia digna uiae,
<lb/>Vt modo qui terris custos fuit ille fidelis,
<lb/>Sit uigil in coelo, permaneatque tuo.
<lb/>Annuit omnipotens, coelum celer ille subiuit:
<lb/>Syderibus pictus promicuitque tribus.
<lb/>Siccaque magnanimo coniunxit rostra leoni:
<lb/>Quodque praeit paruus nomina graia tulit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="25">
<p>Ast ubi iam tulerit radiorum Cynthius orbem.
<lb/>Fortius ardebit quam ferus arsit heri.
<lb/>Oris enim candet pars igne sinistra leonis:
<lb/>Cumque suo exurit, sole nocente, cane.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="26">
<p>Hac quoque luce adsit, quae tela Cupidinis odit:
<lb/>Dum Magdalenae thus cremat ara focis.
<pb edRef="85a" facs="4013894_0215"/>
<lb/>Distuleram versas Quintili huc mense puellas:
<lb/>Det, cui iam Venus est multa professa, preces.
<lb/>Vnde sed exemplum nostros hoc venit in annos,
<lb/>Illis quid ue dedit nomina versa, canam.
<lb/>Osa pudicitiam, atque inhonesto prodiga cultu,
<lb/>Publicae erat veneris criminis illa rea.
<lb/>Quum pia stirpe ducum germanae ortae obuia Martha
<lb/>Dicitur haec placido verba tulisse sono.
<lb/>Ecquis erit finis morum germana tuorum?
<lb/>Tempus enim vitae iam melioris adest.
<lb/>Redde deo mentem, tibi quam tuus abstulit error:
<lb/>Teque illi eripias, criminibusque leues.
<lb/>Scis mea coelestem prognatum virgine partum:
<lb/>Ille soror nostri sanguinis ille deus:
<lb/>Ore feras traheret, da saxa mouebit amore:
<lb/>Voce tenet ventos, carmine sistit aquas.
<lb/>Pone leues cultus, quid tinctae murice vestes?
<lb/>Coa quid, et digitis aurea gemma tuis?
<lb/>Est animi facies, illam soror instrue lege:
<lb/>Caetera pro vili, pro nihiloque, putes.
<lb/>Dixit, odoratos erat vt perfusa capillos,
<lb/>Inque peregrino tota colore color.
<lb/>Protinus admonitis pictos detraxit amictus:
<lb/>Sint licet ante deum qui tamen acta putent.
<lb/>Venerat, assistit, perstatque, auditque, loquentem:
<lb/>Atque illo, ogygio moenas vt acta, furit.
<lb/>Non secus ac viso quum fulgure, voceque tactus,
<lb/>Ensifer in lapso mente rediuit equo.
<lb/>Denique iam forma, iam dulci carmine capta,
<lb/>Stabat, ad aeternos quum cadit illa pedes.
<pb edRef="85b" facs="4013894_0216"/>
<lb/>Hosque amplexa gemit: lachrymisque tenerrima lauit:
<lb/>Praesentesque vnxit: continuitque manu.
<lb/>Vertitur: exemplum facti cepere puellae:
<lb/>Versaque quod fuerat, nomina versa tenent.
<lb/>Forte pudicitia proauorum lapsa iacebat:
<lb/>Templa dari Veneri casta Sybilla iubet.
<lb/>Iussa peregerunt, animi rediere pudici:
<lb/>Et Venus a verso nomina corde tulit.
<lb/>Sunt quibus hinc placeat deduci nomen et aram:
<lb/>Iudicio prima est causa sed illa meo.
<lb/>Vnde tamen ritus, cur claudant tecta puellas,
<lb/>Non erit haec vero pars reticenda suo.
<lb/>Ante deum dudum felix quae versa monendo est:
<lb/>Quaeque pedes vnxit, pixis vt ipsa docet.
<lb/>Facta chori magni cum pars foret vna magistri:
<lb/>Illeque promissa sponte periret ope.
<lb/>Luce, procul sociis: plebem formabat ad aras:
<lb/>Stabat in abruptis condita nocte iugis.
<lb/>Nuda niuis patiens, et lunae, tecta capillo,
<lb/>Qualis adhuc multis cernitur illa locis.
<lb/>Visa dari lex est, subeunt loca sola puellae:
<lb/>Proque sacris antris limina clausa tenent.
<lb/>Illaque quod fecit, sacra nudantur in aede:
<lb/>Ne similes diuae sint, secat ara comam.
<lb/>Caetera conueniunt, sublimis nectar adhibat:
<lb/>Nectar idem sunt his liba, merumque, dei.
<lb/>Pectora formabat, suadebat pauperis vsum:
<lb/>Ante sacros faciunt haec quoque mane patres.
<lb/>Saepe scelus fassa est, leges cepere fatendi:
<lb/>Vnde sibi vulgo facta libellus habet.
<pb edRef="86a" facs="4013894_0217"/>
<lb/>Nuda subit plagas, plectendo terga, flagellum
<lb/>Repperit, hinc si quam poenitet esse malam.
<lb/>Hoc si Pasiphae faciat non improba furto
<lb/>Abiegni quaerat turpia facta bouis.
<lb/>Nec natos Medea suos, fratrem ue trucidat:
<lb/>Neritium Circe nec vetet ire ducem.
<lb/>Myrrha patri abstineat, laedat nec Scylla parentem:
<lb/>Nec det pube suos altera Scylla canes.
<lb/>Caetera ne dicam, longum est narrare, docebit
<lb/>Ante fores caecus, si stipis aera dabis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="27">
<p>Pompa sed ecce venit, praemittit Lucia munus:
<lb/>Estque memor socii numinis ipsa sui.
<lb/>Iura pudicitiae sed quando tradita seruas
<lb/>Perge, nec iliadas desere diua nurus.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="28">
<p>Gramina si pallent, hominum si corpora languent,
<lb/>Cras canis haec aestus crimina siccus habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="29">
<p>Qui sequitur multo maiori accenditur igne:
<lb/>Ardet et accensus, difficilisque, dies.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="30">
<p>Proxima Laomedon tua quum nurus aurea surget,
<lb/>Nec poterit cani tedia ferre viri.
<lb/>Thura peregrino ponent altaria diuo:
<lb/>Finiet et longum mane viator iter.
<lb/>Atque sacra supplex totusque in imagine stabit
<lb/>Suspiciens templum magne Iacobe tuum.
<lb/>Indeque quo possit longarum facta viarum
<lb/>Vera loqui, signo picta tabella datur.
<lb/>Neue illi desint propriae commercia linguae,
<lb/>Sunt ibi qui poscant, qui referantque, sonos.
<lb/>Interea, cum sis sacer imis incola terris,
<lb/>Tamque peregrina thure colendus humo.
<pb edRef="86b" facs="4013894_0218"/>
<lb/>Mortuus, aut viuus, cur illuc quisque venire
<lb/>Cogitur, et vulgus res mouet ista, doce:
<lb/>Haec ego, quum pileo, peraque, accinctus et hasta,
<lb/>(Ire putes) oculos constitit ante meos.
<lb/>Et prior o dixit, fastorum cura nouorum:
<lb/>Accipe iam monitu quod petis ipse meo.
<lb/>Est locus extremae nomen Callaecia terrae:
<lb/>Quem teneo, titulus traditur vnde mihi.
<lb/>Mortuus in pelagus demissus deferor illuc:
<lb/>Rexque mihi templum tradidit, vxor opes.
<lb/>Quodque tegor scisso sine vi (mirabile) saxo:
<lb/>Fama volat, multa visor in aede prece.
<lb/>Perque huc diuersas venerunt munera terras:
<lb/>Fit via, ad huc multus meque viator adit.
<lb/>Mortuus aut viuus, sic plebs putat, ibit ad aram:
<lb/>De sociis quoniam sydera primus adi.
<lb/>Atque poli tanquam custos ego limina seruem:
<lb/>Per me aditum vt possint huc sibi habere, rogant.
<lb/>Finierat, capiunt cur cultum pauperis inquam:
<lb/>Et non sanandis sunt data tecta tuis.
<lb/>Pauperis ista inquit videantur tela licebit:
<lb/>Fortia sanctorum sunt ea iure patrum.
<lb/>Hasta Iacobe tua est cento Adae, Barba Iosephi,
<lb/>Iobbi erit et squalor, caetera nostra putes.
<lb/>His igitur tutos per mille pericula reddo:
<lb/>Magnaque sunt ex his, miraque gesta meis.
<lb/>De quibus vt taceam, satis est pro pluribus vnus:
<lb/>In cruce qui vixit, cui mea perstat auis.
<lb/>Vt sint incolumes, haec sunt mea tela, nec hasta,
<lb/>Tristia nec pileus, nec mea pera, timet.
<pb edRef="87a" facs="4013894_0219"/>
<lb/>Et quoniam, culpas confessi et nectare poti
<lb/>(Vnde peregrinis mutua cura meis.)
<lb/>Saepe viae passi tam longa incommoda languent:
<lb/>Perque loca intereunt, aegra ue membra trahunt.
<lb/>Roma peregrinos ne mendicare videret:
<lb/>Praecipue ars vana quos bona mulcet ope:
<lb/>Est vt sancta, locum miseros deduxit in vnum:
<lb/>Vulnere synceros ne trahat ira mali.
<lb/>Quodque mihi in patria sunt hospita tecta, torosque
<lb/>Tot teneo his luces quot celer annus habet.
<lb/>Iure dat haec patrio, non restituenda labore
<lb/>Membra machaonio nunc alit ipsa quibus.
<lb/>Dixerat: ad circum, cui nomen Agonius, ara est:
<lb/>Est et ab Hispanis hic ea dicta suis.
<lb/>Munus ab Alfonso est dixit, Paradinius author:
<lb/>Quae tamen est aegris plus sibi iuris habet.
<lb/>Hactenus est sed eques tibi, dixi: araque sedentem
<lb/>In longa vidi conspicuumque toga.
<lb/>Martia respondit nobis ius tradit equestre
<lb/>Roma, quod ante tulit, nostraque facta toga est.
<lb/>Pectore puniceo quaeso cur tessara gesta est?
<lb/>Illa inquit, crux est, pro cruce bella gerit.
<lb/>Fax quoque de partu soluit tua picta puellas:
<lb/>Hoc ait, e partu salua puella canat.
<lb/>Dixit, et accepto baculo, paruaque lagaena,
<lb/>Deseruit vultum protinus ille meum.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="31">
<p>Hac et luce pepo sub odoro cortice nectar
<lb/>Apponit mensae, conspiciturque foro.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="32">
<p>Rumor erat parta magno de Caesare pace,
<lb/>Flaminia ad patriae templa redire patrem.
<pb edRef="87b" facs="4013894_0220"/>
<lb/>Aurea tollebat pro re fastigia porta:
<lb/>Et via erat spatio reddita tota suo.
<lb/>Cultior et pompam expectabat Caesaris arcus:
<lb/>Inferior multo sed tamen illa fuit.
<lb/>Hinc atque inde aderat studio pia Roma videndi:
<lb/>Atque morae impatiens dum cupit ora ducis.
<lb/>Vox erat ecce venit: spectant, gaudentque, videndo
<lb/>Et populi vultus traxerat ille sui.
<lb/>In solio pictus quum vtroque adeunte senatu,
<lb/>It capitolinum vectus in ora iugum.
<lb/>Curritur, argentum felix spargebat et aurum:
<lb/>Quaque ibat, festus per loca plausus erat.
<lb/>Candida numen equo niueo super hostia nostrum
<lb/>Praecedebat, ab hac tradita signa dabat.
<lb/>Parcite Caesaribus veteres donare triumphos:
<lb/>Non fuit hac nostra laetior vrbe dies.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="33">
<p>Quam bene et ipse Gigas Atlante potentior ipso
<lb/>Tunc quoque fert humeris, nomina cuius habet.
<lb/>Hoc est astra sequi, non vt ferat ossan Olympus:
<lb/>Aut tentare sua trudere ab arce Iouem.
<lb/>Corpore Aloidas vicit, pietate gigantes:
<lb/>Quem quia portauit credidit esse deum.
<lb/>Mens erat aut nulli, aut summo parere, potentem
<lb/>Regem adit, infernum rex timet ille Iouem.
<lb/>Cogitat infernum, coeli pia signa timebat:
<lb/>Cede ait, et nostrum quaerit in orbe deum.
<lb/>Constitit ad ripam (nam sic praeceperat illi
<lb/>Vir sacer ad cuius venerat ille casam)
<lb/>Quum sic vastus ait, fuerat mens tartara adire.
<lb/>Liminaque herculea frangere caeca manu.
<pb edRef="88a" facs="4013894_0221"/>
<lb/>Abstrahis, et verum mihi demum ostendere regem
<lb/>Pollicitus, qui sit protinus ergo doce.
<lb/>Dixerat, et rigida defixit lumina fronte
<lb/>In sanctum, et faciem, qua Polyphemus erat.
<lb/>Ille supercilium admiratus et ora loquentis
<lb/>Accipe ait: cernes qua ratione ducem.
<lb/>Iram pone prius, fastum, atque immania corda,
<lb/>Atque doma haec longa corpora vasta fame.
<lb/>Inde preces fundas humilis pallensque, miserque,
<lb/>Hactenus, insurgens quum ferus ille refert.
<lb/>Heus, tibi si sint haec, mihi quae sunt corpora, posses?
<lb/>Praecipis hanc quam nunc tu tolerare famem?
<lb/>Aspice qui venter, sint qualia pectora: quare
<lb/>Hanc melius pro me (nam potes) ipse feras.
<lb/>Praeterea non sum puer vt prece lassus ad aram,
<lb/>Sic positis genibus, tempora longa teram.
<lb/>Brachia iam cernis quercus conformia ramis,
<lb/>Qualiaque Aegaeon in Iouis astra tulit.
<lb/>Haec, humeri, et quicquid setosa haec crura valebunt:
<lb/>Promitto, studiis caetera quaere tuis.
<lb/>Tunc ille amne isto fortis peritura receptes
<lb/>Corpora (nam haec tumidis saepe trahebat aquis)
<lb/>Fiet ait: rigidos nudat quum veste lacertos,
<lb/>Cruraque, et irato corpora ab amne vehit.
<lb/>Motus erat deus hoc, pueri sub imagine venit:
<lb/>Ille iacet, ripas fluminis ante vocat.
<lb/>Ter caput attollit, ter forte relanguit illi:
<lb/>Nox erat, hic rursus clamat et ille venit.
<lb/>Aspicit astantem miratur nocte vagari
<lb/>Subiicit inde humeros, hunc tenet aure puer.
<pb edRef="88b" facs="4013894_0222"/>
<lb/>Pondus erat, maius quo iam non senserat vllum
<lb/>Nititur in conto, pertica contus erat.
<lb/>Sudor erat presso, corpus crescebat in vnda:
<lb/>Atque onus et pondus, miraque facta putat.
<lb/>Respicit et puerum: pene et succumbit eundo:
<lb/>Miraque res visa est, curuus et inde gemit.
<lb/>Ne mirere puer tunc inquit, vertice tollis
<lb/>Flumina cui parent, aequora, terra, polus.
<lb/>Dictis vtque fides sit: ripae (stabat in illa)
<lb/>Fige hastam, frondes pomaque fixa dabit.
<lb/>Dixit, et abscessit, nox praeterit, ortaque lux est:
<lb/>Dicta patent, sacram protinus optat aquam.
<lb/>Huius in obiectis prodest mensura periclis:
<lb/>Hanc licio hinc sumptam sedula seruat anus.
<lb/>Illi quodque sudis nitidum tulit arida florem:
<lb/>Omnia pro voto reddere fila putat.
<lb/>Quod tamen in fluuio creuit dum vellitur aurem:
<lb/>Omen ab hoc inter balnea mater habet.
<lb/>Cresceque ait puero, et post diuum nominat ipsum:
<lb/>Quum subigit Cererem, tunc quoque dicit idem.
<lb/>Haec, et plura quidem quia credula posse iuuare
<lb/>Turba putat, turbae linquimus illa suae.
<lb/>Extra forte rogor pictus cur cernitur aram:
<lb/>Quam rogor, huic dubio causa iocosa subest.
<lb/>Nanque licet nostrae fuerit prius improbus arae:
<lb/>Sitque arae iccirco forsitan ante fores.
<lb/>Pertulerat puerum, lassus requieuerat idem:
<lb/>Qua dederant humilem stramina parua torum.
<lb/>Corpora dat somno deformia, surgit ab illo:
<lb/>Seque trahit surgens, praecipitatque casam.
<pb edRef="89a" facs="4013894_0223"/>
<lb/>Talia ne fiant templo, depingitur extra:
<lb/>Qua patet, et frontes angulus aedis habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="34">
<p>A sene quae veniet rutilans Aurora marito,
<lb/>Excipiet sacrum plausibus Anna tuum.
<lb/>Anna sacrum poscit: festum est matralia, si fas
<lb/>Dicere, quod priscis matribus ante fuit.
<lb/>Curque sit haec multo melior quam causa priorum est:
<lb/>Anna quod est mater, filia mater erat.
<lb/>Prisca Ioui Anna cibum, dat eundem nostra tonanti
<lb/>Anna cibum, multo qui Ioue maior erat.
<lb/>Igne parit Semele, virgo parit igne, parensque
<lb/>Ficta fuit Baccho: vera sed ista deo.
<lb/>Bisque Ino geniti coepit sibi iura nepotis:
<lb/>Istaque bis geniti iura nepotis habet.
<lb/>Candida vixit anus, Matuta vocabitur Anna:
<lb/>Portunusque deus, portus, et aura puer.
<lb/>Victa quidem festo est, causa et meliore vetustas:
<lb/>Et perit historica fabula vana fide.
<lb/>Thebanae ergo dabant Matutae liba parentes:
<lb/>Area qua nomen de boue prisca tulit.
<lb/>Ite et vos matres, natae melioribus annis:
<lb/>Vestraque bethleis tradite dona focis.
<lb/>Anna quidem mater, mater quoque nata, puerque:
<lb/>Matribus est vnus, vna sed ara tribus.
<lb/>Cernite vt esse cupit proles diuina duabus:
<lb/>Vtque illum pariter discupiere duae.
<lb/>Vbera iam petiit, sed non petit vbera, ludit:
<lb/>Dum videt hinc auiam, te petit inde parens.
<lb/>Haec velut audiret, deus ad me vertit ocellos:
<lb/>Vertit: et amplexus, osculaque Anna dedit.
<pb edRef="89b" facs="4013894_0224"/>
<lb/>Vtilius natos igitur mandabitis istis:
<lb/>Anna quibus matrum maxima mater erit.
<lb/>Quare in equis patrum veniant, apicesque sequantur:
<lb/>Principis a freno qui sibi nomen habent.
<lb/>Curque simul festum datur illis postulor Annae,
<lb/>Dent et cur posito thura precesque mero.
<lb/>Quos modo spectamus proceres, patrumque cohortes,
<lb/>Olim turba rudis, vileque vulgus, erant.
<lb/>Nullus in his cultus, forma his nulla ante Senatus,
<lb/>Anna parit natam, mox parit illa deum.
<lb/>Patribus hic templum statuit, regnumque parauit:
<lb/>Principium facti, quis neget? Anna fuit.
<lb/>Ire huc ergo duces, quod matrum festa fuissent:
<lb/>Sunt Maiestatem dedecuisse rati.
<lb/>Hinc in equis mittunt, qui ipsorum frena sequuntur:
<lb/>Vnde illis merito tradita festa putant.
<lb/>Pro dominisque apices humeris ad templa feruntur:
<lb/>Ad sacra quum munus fert sua pompa suum.
<lb/>Ire adnare vocant, vulgus putat illud ab Anna:
<lb/>Litteraque errorem versa secunda facit.
<lb/>Hoc hi saepe via in media clamare videntur:
<lb/>Sunt visi et diuae debita thura dare.
<lb/>Turba quia illorum est ob iter vinosa, quod Anna
<lb/>Est anus, atque frequens ipsa senecta bibit.
<lb/>Pars putat inde frui dapibus vinoque sodales:
<lb/>Causa nec a vero fit procul ista suo.
<lb/>Quaeque data est ripis veteri tunc Tybridis Annae,
<lb/>In vaticano est reddita mensa iugo.
<lb/>Aetas inque illa vt patribus regnumque, perennet:
<lb/>Te Anna rogant, posito sed tamen ante mero.
<pb edRef="90a" facs="4013894_0225"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="35">
<p>Altera lux oritur, magna de gente propinqua
<lb/>Martha sacra poscit hospita in aede nurus.
<lb/>Cur poscat ratio non est aliena, reclusis:
<lb/>Excepit tectis, hospitioque deum.
<lb/>Sedulaque excepto placuit, curaque, fideque:
<lb/>Proque illo vt faciat nunc quoque quaerit idem.
<lb/>Passa virum non est, castas amat illa puellas:
<lb/>Conuenit et dubiis vtraque causa suis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="36">
<p>Hoc quoque lucifero, qua mercis Agonius author:
<lb/>Quaque capax Rheti pocula circus habet.
<lb/>Quam tetigere prius proprii sacra numinis ossa:
<lb/>Dum calet accensis muneris ara focis.
<lb/>Vt valeas per te, nullaque Machaonis arte,
<lb/>Ara dabit medicam Panthaleonis aquam.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="37">
<p>Tunc quoque diuiditur leo, nimbo flabit et auster:
<lb/>Ipsa terat fruges area plena licet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:7" n="38">
<p>Quam cito bis roseum Cytherea reduxit eoum:
<lb/>Cernat vt inuicti Caesaris arma sui.
<lb/>Quam bene Victoris quod sunt quoque sacra, ducique:
<lb/>Nomina victori quod geminata parat.
<lb/>I nunc et contra te Caesar tela ferantur:
<lb/>Ipsa tua e coelo numina bella gerunt.
<lb/>Ergo suis saltus libycos penetrarat ab oris.
<lb/>Ipse sua Mauors qualis ab arce solet.
<lb/>Quum ducis est hosti subito pallorque, pauorque,
<lb/>Atque suum excidium visa Guleta timet.
<lb/>Venerat a tergo victoria signa secuta:
<lb/>Famaque, sed pennis aurea picta suis.
<lb/>Inter erat geminas aquilas et ludere visa:
<lb/>Omnia promittens laeta futura duci.
<pb edRef="90b" facs="4013894_0226"/>
<lb/>Quum qui inuectus equis Italo comitatus ab orbe:
<lb/>Caesaris est acies, imperiumque sui.
<lb/>Sic Mars inquit: abi celeri mea fama volatu:
<lb/>Sisque ducis populo nuncia laeta meo.
<lb/>Haec ait; atque hostes vocat in certamina mauras:
<lb/>Barbaraque inuicta contudit arma manu.
<lb/>Nuncia fama venit, tollunt sua lumina turres:
<lb/>Primaque per flammas cognita laurus erat.
<lb/>Stabat vt intacta pro regno candida veste:
<lb/>Ante patrem e solio tunc pia Roma refert.
<lb/>A te sancte regor, nec sub te poenitet esse:
<lb/>Cerno etenim auspiciis omnia laeta tuis.
<lb/>Glorior, et post tot crudeli damna sub hoste:
<lb/>Te duce de lachrymis exeruisse caput.
<lb/>Inque tamen nostro spes est quoque Caesare rerum:
<lb/>Coget is errantes in tua septa greges.
<lb/>Vix ea finierat, certis victoria pennis:
<lb/>Astitit illius quum dea laeta manu.
<lb/>Tunc oculos tollens, (nanque illam dextra tenebat)
<lb/>Oraque, sic nostris protulit ista deis.
<lb/>Alma parens igitur, tuque o ter maxime nate:
<lb/>Perpetuum et numen frater vterque meum.
<lb/>Caesaris et terris, et coelo inscribite nomen:
<lb/>Sitque meum exoriens occiduumque latus.
<lb/>Sic: sua quum lauro victricia tempora cinxit:
<lb/>Velaque Pierides deposuere meae.
<lb/>Explicit liber Septimus.
<pb edRef="91a" facs="4013894_0227"/></p></div></div>
                
                
<div type="textpart" subtype="book" xml:base="urn:cts:latinLit:stoa0367.stoa001.ogl-lat1" n="8"> 
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="1">
<p>In hoc mense Augusto, qui sextilis dicebatur, Augustus Caesar secundus Imperator verus, verior verificatur in Petro Augusto, immo augustissimo propter sacra, secundo Imperatore (nam vt Imperatores olim Pontifices ita nunc Pontifices a Christo Imperatore primo, Imperatores appellantur) propter quod Constantinus eius festum quod in paschate erat, ad has calendas eidem Augusto Petro consecratas transtulit. Tutela olim Cereris, nunc Bartholomei apost.
<lb/>Cepit ab Augusto sextilis nomina mensis:
<lb/>Ceperit et cur haec debita causa manet.
<lb/>Sacra augusta patres, augustaque templa vocabant:
<lb/>Aucta quoque imperii iura vocantur idem.
<lb/>Reddita Romano fuerat prouincia regno:
<lb/>Subque Tybri famulas Nilus agebat aquas.
<lb/>Scilicet et sacros spectauit Roma triumphos:
<lb/>Nactaque erant finem ciuica bella suum.
<lb/>Clausa seris rigidis fera Iani templa silebant:
<lb/>Duxque suae pacis publicus author erat.
<lb/>Atque pater patriae factus, populoque, Quirinus,
<lb/>Dictus et Augusto nomine iura dabat.
<pb edRef="91b" facs="4013894_0228"/>
<lb/>Quum, ne parua forent illi, nisi nomen et ipse:
<lb/>Imponat mensi, continuetque patri.
<lb/>Sic vt erat solito lectus de more senatus:
<lb/>Cumque suo populo munere iunctus eques.
<lb/>Alta recensentes felicis principis acta:
<lb/>Qui diuisa suo cum Ioue regna tulit.
<lb/>Caesaris accepit Quintilis nomina primi
<lb/>Dat, quod is imperii munera prima suis.
<lb/>Sextili Augustus det nomina iure secundus:
<lb/>Roma quod aucta duce hoc, imperiumque fuit.
<lb/>Ista etiam vt non sint, meritis nec praemia dentur:
<lb/>Mense patri iungi filius aptus erat.
<lb/>Talia dicebant, dicto assensere Quirites:
<lb/>Mensis et Augusti nomine dictus erat.
<lb/>Interea venit rerum pulcherrimus ordo:
<lb/>Alteraque est facies temporis, alter honor.
<lb/>Ergo datum, quoniam primum fers tempus ad aram:
<lb/>Vnde feras illud clauiger ipse mone.
<lb/>Vix ea, quum sensi duras strepuisse catenas,
<lb/>Dirigui, ille oculos constitit ante meos.
<lb/>Atque ait, o vates depulso fide timore,
<lb/>Et mea constanti pectore dicta tene.
<lb/>Nam mihi cum festum thus hoc praeberet Aprilis:
<lb/>Victor ab inferno quum deus hoste redit.
<lb/>Ad sacra Syluester (pater hoc tunc nomen habebat)
<lb/>Vt venit: Caesar sic pius ore refert.
<lb/>Caesaribus primis menses tribuuntur in anno:
<lb/>Hic est Augustus Iulius ille fuit.
<lb/>Imperio post hos potitur de virgine natus:
<lb/>Qui venit ex illo clauiger ipse fuit.
<pb edRef="92a" facs="4013894_0229"/>
<lb/>Magna quidem res est primordia tradere rebus:
<lb/>Vnde tulit mensem Christus Iule tuum.
<lb/>Res quoque non parua est aperire et claudere coelum:
<lb/>Et post immensum numen habere deum.
<lb/>Sacra augusta vocant, fuerat pater ipse sacrorum
<lb/>Clauiger, Augusti tempore dignus eat.
<lb/>Dixerat, Augusti mihi sacrauere calendas:
<lb/>Huc et ab Aprili transtulit ara diem.
<lb/>Hactenus, audebam, vidi cur tempora dixi:
<lb/>Prima feras mensis, cur det et ara locum.
<lb/>Adde tuo quaeso quae sint iam nomina festo:
<lb/>Menseque cur illo cum prece sacra dabant.
<lb/>Carcere claudebar, Solymae domus impia testes:
<lb/>Dixit, et Herodes criminis author erat.
<lb/>Vidit vt hoc, celeri qui praeuidet omnia nutu:
<lb/>Hoc fit ait nobis: aligerumque vocat.
<lb/>Imperat huic nodos nostro de corpore soluat:
<lb/>Iussa facit, venit carceris ante fores.
<lb/>Fusus humi stabam somno, ferroque, grauatus:
<lb/>Limen adit, tangit, ianua tacta patet.
<lb/>Sic vt eram in tenebris, sopitum suscitat vrgens:
<lb/>Atque ait, a vinclis surge age surge senex.
<lb/>Excitor ad vocem, fractae cecidere catenae:
<lb/>Tollor, et addubito num sopor ille foret.
<lb/>Conspicio astantem, vigilabant pectore sensus:
<lb/>Pone veni dixit, non ego segnis eram.
<lb/>Venimus in tutum, linquor, volat ille per auras:
<lb/>Liberor a vinclis, festaque nomen habent.
<lb/>Tempore quod teneor, quod septima sacra colentes:
<lb/>Azimon appellant, thus mihi pascha dabat.
<pb edRef="92b" facs="4013894_0230"/>
<lb/>Finierat, magnus fuerat concursus ad aram:
<lb/>Parsque dabat collo vincula, parsque preces.
<lb/>Tunc sic turba onerat cur dixi colla catena?
<lb/>Sique duas passus, cur capit vna preces?
<lb/>Seruat in exquiliis templum quae vincula dixit:
<lb/>Quanta sub Herode subque Nerone tuli.
<lb/>Mira dabant, natae languebant colla Quirini:
<lb/>Libera fit, coeli crimina claue premo.
<lb/>His ego quod uinctus, quod sano colla puellae:
<lb/>Soluoque quod culpas, criminibusque leuo.
<lb/>Currit ad haec vulgus, ligat et sua colla: rogatque
<lb/>Corporaque atque animas vt pia facta iuuent.
<lb/>Constiterat non dum, quae nunc videt ara carinas:
<lb/>Thuraque tarpei carceris antra dabant.
<lb/>Vincula bina ferunt (Eudoxia muneris author)
<lb/>Hisque iugo ponunt, quae modo templa vides.
<lb/>Stant pia sacra, duas iunxerunt thure catenas:
<lb/>Continuo series vna duabus erat.
<lb/>Haesit enim alterius conspectis altera nodis:
<lb/>Implicitoque hamis restitit vna sinu.
<lb/>Factaque supplicibus de priscis vna duabus:
<lb/>Nunc manet, ex ara conspiciturque mea.
<lb/>Dixerat, Augusti sed cur se afferre calendas
<lb/>Turba inquit, posito cum sue mane mero.
<lb/>Iusserat Augustus celebrari mane calendas:
<lb/>Has ait, inque domo publica vina dari.
<lb/>Facta refert vulgus, ponunt conuiuia patres.
<lb/>Aedeque de nostra publica mensa datur.
<lb/>Quod solemne putat, priscorum more parentum:
<lb/>Laeta suem festo plebs petit inde meo.
<pb edRef="93a" facs="4013894_0231"/>
<lb/>Praeterea ludum celebrabat Hilaria, mense
<lb/>Roma fere extremo sed Cytherea tuo.
<lb/>Vertit in augustas illud gratata calendas:
<lb/>Plenior vt fieret Caesaris ara iocis.
<lb/>Scilicet aula diem valuis celebrabat apertis:
<lb/>Atque eques ad plausus atque senator erat.
<lb/>Omnia fiebant, fieri quae festa requirunt:
<lb/>Largius effuso per sua verba mero.
<lb/>Tradita sunt nobis, et vulgus numina nostra:
<lb/>Sic colit: Octaui factaque nostra putat.
<lb/>Quodque dape Augusto feriari mane solebant:
<lb/>Se afferre Augustum nunc ait ille rudis.
<lb/>Dixerat: ibat eques patris non vnus ad aram:
<lb/>Aureaque e collo cuique catena fuit.
<lb/>Quae sit causa rogo, cum nomine laetus equestri,
<lb/>Verba suis verbis contigit ille mea.
<lb/>Vt taceam patrum quod nos laetamur honore:
<lb/>Quodque senatorum nomine quisque sumus.
<lb/>Munere functus eques romano dicimur ordo:
<lb/>Quamque tuli, collo cuique catena rubet.
<lb/>Finierat, vidi venientem ad vincula nautam:
<lb/>Sed subiit, dederat vela quod ille rati.
<lb/>Hinc dicturus eram, cur piscatoribus idem
<lb/>Praesidet, occurrit rete quod egit aquis.
<lb/>Subsequor exquiliis cum octaua luce moremur,
<lb/>Bis quoque cur quartam carceris ara petit?
<lb/>Vnda quid in tenebris? prono quam pectore saepe
<lb/>Credulus exiguis potibus ipse bibi?
<lb/>Ara quod illa prior, locus est quod carceris, inquit:
<lb/>Tot dat in exquiliis, quot petit ipse dies.
<pb edRef="93b" facs="4013894_0232"/>
<lb/>Milite cingebar non vno: voce peregi
<lb/>Posceret vt sacri quilibet amnis aquam.
<lb/>Quae quia defuerat, ne desit versus ad astra:
<lb/>Sic humili supplex alloquor ore deum.
<lb/>Nate dea si te didici pia iura magistro,
<lb/>Carceris et pro te vincula dura fero.
<lb/>Quam petor hic sanctam da viui fluminis vndam:
<lb/>Sic ego, rupit aquae quum prope vena pedes.
<lb/>Curritur ad fontem, tollebam crimina rore:
<lb/>Corpora sanabam, sic manet vsus aquae.
<lb/>Dixerat, et coelum cui praesidet ibat in altum:
<lb/>Alite ab exquilio praeueniente iugo.
<lb/>Ergo pios dixi atque augustos effice patres:
<lb/>Duraque delicti vincula solue mei.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="2">
<p>Altera lux aderat: titulum dabat aliger arae
<lb/>Virginis, hac Neruae qua videt illa forum.
<lb/>Tela deae placuit, textores templa subibant:
<lb/>Ad sacra crescebant quae trabe fulta loco,</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="3">
<p>Lux eadem illius praetexit nomine templum:
<lb/>Cum foret hac ingens aede recepta dea.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="4">
<p>Proxima lux aris illi sua repperit ossa,
<lb/>Cui prius infelix obruit ora lapis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="5">
<p>Hinc vbi purpureum tollet iubar aequore Phoebus:
<lb/>Igne sub Icario sicca sitibit humus.
<lb/>Caligatque vrens stipulis ardentibus, aer:
<lb/>Vixque erit aestiuum quae leuet aura diem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="6">
<p>Aestuet ille licet, plenis lux altera nonis:
<lb/>Quis putet? iniecta sub niue stabit humus.
<lb/>Ite piae matres, vocat ad praesepia virgo:
<lb/>Hic vbi in exquiliis aurea templa tenet.
<pb edRef="94a" facs="4013894_0233"/>
<lb/>Scilicet hic Iuno quondam Lucina manebat:
<lb/>Et dicta a Luco est, quae dea lucis erat.
<lb/>Vera patent, cedant priscorum numina, nanque
<lb/>Haec Iunone prior haec dea lucis erat.
<lb/>Lucis habet titulum, peperit quia candida solem:
<lb/>Luceque quod iuuit, Iuno vocanda fuit.
<lb/>Concipit haec natum sine coniuge, concipit illa,
<lb/>Vera sed ista parens, illa figura fuit.
<lb/>Ara sed exquiliis cur est, quis muneris author,
<lb/>Qua ue nota est festum, poscor vt ipse canam.
<lb/>Vir fuit, hunc olim priscorum sanctior aetas.
<lb/>Romaque Ioannem, patritiumque vocat.
<lb/>Cum sine prole foret, qua matris stabat imago
<lb/>Dicitur haec posito verba tulisse genu.
<lb/>Cum tibi in vrbe tua non dum sacra splendeat ara:
<lb/>(Par vt erat) populo thure colenda tuo.
<lb/>Quod dea tu nullo peperisti semine natum:
<lb/>Solaque non tactae nomina matris habes.
<lb/>Qua careo, prolem da: fac spe laeter vt ista:
<lb/>Feceris, et per te nomina patris erunt.
<lb/>Templa feres prima: et me patre vocabere maior:
<lb/>Ad praesepe notam sed dabit ara loco.
<lb/>Vnus et alter erat precibus iam lucifer ortus:
<lb/>A prece quum voti fit pius ille potens.
<lb/>Festa deae suberant, quibus est assumpta, parenti
<lb/>Soluere promissi munera tempus erat.
<lb/>Elige diua inquit, qua uis sit vt area templi:
<lb/>Irrita signatis non erit illa locis.
<lb/>Nox oritur: sicco feruebat Sirius astro:
<lb/>Versa poli est facies, canaque bruma redit.
<pb edRef="94b" facs="4013894_0234"/>
<lb/>Candida signatos sparguntur vellera templo:
<lb/>Menseque sextili sub niue collis erat.
<lb/>Lux redit, inspiciunt, mirantur facta Quirites:
<lb/>Admoniti patres thura, chorique ferunt.
<lb/>Colleque spectantes alieno mense pruinam,
<lb/>Qua fuit, alterna procubuere prece.
<lb/>Inde pater sacra signauit limina fossa:
<lb/>Signatisque aram iussit inesse locis.
<lb/>Atque inquit tangens, primam quam tangimus aram:
<lb/>Ad praesepe parens, cui nota maior, habe.
<lb/>Dixerat a laeuo strepuere tonitrua coelo:
<lb/>Areaque exiguo tempore creuit opus.
<lb/>Quodque niue hanc legit, dicta est: et mater et illa:
<lb/>Fertque dies ex re candida nomen idem.
<lb/>Haec ego: libarat coelestia dona sacerdos:
<lb/>Soluerat et fuso thura, precesque mero.
<lb/>Quum mea dicta suo virgo vt candore probaret,
<lb/>Protinus aurata flauit ab aede niuem.
<lb/>Mistus erat tecti niueo color aureus imbre:
<lb/>Estque pudori aptus visus vterque deae.
<lb/>Talis ab aetherio quum funditur alpibus axe:
<lb/>Ora per occurrit, fusaque spargit humum.
<lb/>Non est, esse putes vento per inania versam,
<lb/>Perque humeros lapsam molliter, inque comam.
<lb/>Vidi saepe aliquem, cum non sit frigus in illa,
<lb/>Frigora subducta pertimuisse manu.
<lb/>Vulgus in hac ludit, glomeratque iocosus in orbem:
<lb/>Matribus et multis vsibus esse putat.
<lb/>Ascipit hoc fieri, probat et virgo aurea factum
<lb/>Nosque niuis gaudet credulitate capi.
<pb edRef="95a" facs="4013894_0235"/>
<lb/>Finis erat, diuum quum iam regina per aram
<lb/>Caerulea vidit nubere veste nurus.
<lb/>Cum tamen has videat, cur a praesepibus arcet:
<lb/>Qui rogat: hic a me iam sibi doctus eat.
<lb/>Osa torum fuerat: peperit quae ex aethere natum:
<lb/>Casta puellares pellit ab aede pedes.
<lb/>Ne fuget ex toto, dat templum, limen et arae:
<lb/>Proque fore his mandat soluere vota prece.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="7">
<p>Has quoque, qui domini sibi fert de nomine nomen,
<lb/>Hinc in auentinum cernit abire iugum.
<lb/>Nam pueros, positor quae illic dat semina plantae,
<lb/>In calicem versa fronde iuuare putant.
<lb/>Romula contigerat facundus moenia doctor:
<lb/>Fama volat, duras ore mouere feras.
<lb/>Aeger erat matri romanae natus, ad ora
<lb/>Illius vt properet, deserit illa suum,
<lb/>Voce sacra capta est, mora fit, puer occubat umbris:
<lb/>Exanimum diui detulit ante pedes.
<lb/>Abnuit, illachrymans rogat vt reuocetur in auras:
<lb/>Motus erat, matri vixit vt ante puer.
<lb/>Hinc folium capiunt, creduntque iuuare parentes
<lb/>Arboris: illius quam posuere manus.
<lb/>Aurea quae quoniam est, non cessat tradere frondes:
<lb/>Vsque licet carpant, largius vsque dabit.
<lb/>Hic quoque de domino fieri praeconia in hostes
<lb/>Praecipit, vnde horum est ordinis ipse caput.
<lb/>Visa erat illius genetrix peperisse gerentem
<lb/>Ore facem in somnis, nocte silente, canem.
<lb/>Lux erat, hunc peperit: fuit huic facundia flamma:
<lb/>In dominique lupos ipse latrator erat.
<pb edRef="95b" facs="4013894_0236"/>
<lb/>Quae regio illius non victa est fulmine linguae?
<lb/>Traxerat et lapides in sua verba sono.
<lb/>Saepe vir a domino fugiens est voce retentus:
<lb/>Quique illum contra ceperat arma, manu.
<lb/>Verbis saepe huius, cum declamare videret:
<lb/>Saulum ipsum ex astris, obstupuisse ferunt.
<lb/>Venerat vt leges fundaret, vota negantur.
<lb/>Mox pater admonitus maximus illa dedit.
<lb/>Nomina prima tulit tubicen, titulumque secutis:
<lb/>Orbe fere toto moenia sacra patent.
<lb/>Stella hinc quae in puero micuit, dum forte lauatur:
<lb/>Venturum sydus relligionis erat.
<lb/>Ergo palatinus merito fuit ille magister:
<lb/>Perpetuusque est hic ordinis huius honor.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="8">
<p>Lucifer exoritur: surgitque ex aethere puppis:
<lb/>Ad nos quae heroas per mare prima tulit.
<lb/>Quare sancte pater faueas pro syderis ortu:
<lb/>Hanc nos quando tuam credimus esse ratem.
<lb/>Nox erat, effuso lauit qui sanguine terras:
<lb/>Quum deus it iuncta est qua Galilea mari.
<lb/>Aspicit aduersis turbari lintea ventis:
<lb/>Aequoraque in fratres concita nocte trahi.
<lb/>Scilicet aeolias cocytius imbre procellas
<lb/>Hostis in hos morat, detuleratque notos.
<lb/>Distrahitur puppis, retinent, contemnit habenas
<lb/>Ars cadit: attonitus quisque petebat opem.
<lb/>Quid facerent? caeca stabat caligine coelum.
<lb/>Nubibus et scissis non fragor vnus erat.
<lb/>Fert ratis et fluctus, tulerat symplegadas Argo:
<lb/>Haec nisi tunc Argo non minus ipsa fuit.
<pb edRef="96a" facs="4013894_0237"/>
<lb/>Nanque Cephas hic est, illic dux ibat Iason:
<lb/>Duxque columba rati mitis vtrique fuit.
<lb/>Viderat occurrit sicca deus aequore planta.
<lb/>Esse putant vmbram, fidite visus ait.
<lb/>De rate prosiliens dextram dat nauta magistro:
<lb/>Norat enim, et pressa siccus adiuit aqua.
<lb/>Tollitur in puppem diuumque hominumque potestas:
<lb/>Deque illa surgens talia laetus ait.
<lb/>Quod tutata meos partem percussa procella es,
<lb/>Pro merito stellae sint tibi nauis ait.
<lb/>Vix ea quum coelum precium tulit illa laboris:
<lb/>Tresque, decemque, notas saucia parte tenet.
<lb/>Claraque syderibus spatiosum sulcat olympum:
<lb/>Atque hinc Pontifices nostra sub ora vehit.
<lb/>Tuta sit ergo diu, et stellis micet omnibus aeuis:
<lb/>Nec ferat aduersos amplius illa notos.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="9">
<p>Quam bene qui signi donarat sorte carinam,
<lb/>Hac quoque transformat fulgure membra die.
<lb/>Iret vt ergo polo Heliam Mosemque vocauit
<lb/>Gramine ab elysio, summaque montis adit.
<lb/>Ipse Thabor mons est cum nube hinc sumptus ab aura
<lb/>Tollitur, et radiis integit ora suis.
<lb/>Atque sui clara redimitus imagine solis
<lb/>Iuit, adorantes deseruitque duces.
<lb/>Quoque magis vehitur, tanto formosior ille est:
<lb/>Pendulus, aerius, persimilisque niui.
<lb/>Inter et heroas coelo constabat in alto:
<lb/>Omnibus et facto est cognitus ille deus.
<lb/>Interea attoniti dum stant, nota ora recepit:
<lb/>Solus erat, rerum visa tacere iubet.
<pb edRef="96b" facs="4013894_0238"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="10">
<p>Tunc quoque, quae coelo prima pro sorte sagitta est,
<lb/>Si quis vbi est quaeret, tota subiuit aquas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="11">
<p>Tertia post nonas, Orci qui tela timebit,
<lb/>Cyriaci Cererem, praesidiumque petat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="12">
<p>Lux eadem pressam bello, signisque, Coronen
<lb/>Faucibus eripuit liuide Turca tuis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="13">
<p>Hinnierat sonipes modo qui prope virginis antrum,
<lb/>Mersus in Oceanum mane sequente tacet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="14">
<p>Proxima quum roseo veniet Pallantias ore,
<lb/>Subiiciet crati laurus, et ara, nucem.
<lb/>Illius et fas est (modo non) ramalia saxis
<lb/>Impetere, et plena sumere poma manu.
<lb/>Immo quod ad plagas vix cepit saxa viator:
<lb/>Quod petit, e ramis quum cupit illa dare.
<lb/>Quaeritur vnde illi fiat tam prona voluntas:
<lb/>Soluitur et dubio causa, patetque, suo.
<lb/>Pauperibus dederat commissum principis aurum:
<lb/>Atque illos domini iure vocarat opes.
<lb/>Dicta odium generant, visum est iniuria verum:
<lb/>Inque illum impietas pro pietate furit.
<lb/>Ducitur ante Iouem, dare in aram thura negauit:
<lb/>Praeparat ardentes lamina dura faces.
<lb/>Visa parum fuit haec: seu quod nux voce nocentum est:
<lb/>Seu funesta hominum saepe quod ipsa nece.
<lb/>Fama refert illam, et factura putamina flammas,
<lb/>Sacrilegas ferro supposuisse manus.
<lb/>Venerat ad prunas, coelumque deumque secutus:
<lb/>Vos cum inquit cupio, prosiluitque rogo.
<lb/>Vritur accensis cratis super ordine prunis:
<lb/>Non secus inuento quam Perilae tuo.
<pb edRef="97a" facs="4013894_0239"/>
<lb/>Nux suberat: diui contraxit pressa cruorem:
<lb/>Visus et est sanguis, qui modo succus erat.
<lb/>Ex illo gemuit non ista vulnera luce:
<lb/>Atque cadens cultros mollis vt agna subit.
<lb/>Inde velut faciat memores nos numinis, ictu
<lb/>Inficit vrgentes caesa cruore manus.
<lb/>Si quis eam frangit, dolet ignem fracta subire:
<lb/>Odit enim, per quem fecerat ipsa nefas.
<lb/>Pluribus vnde pium est crudam quoque ponere mensam
<lb/>Ausa quod hac scelus est impia flamma die.
<lb/>Adde quod hesternae soluit ieiunia lucis:
<lb/>Atque sacra ex votis inchoat inde dapes.
<lb/>Hinc templi ad postes puer illi clamat emaces:
<lb/>Hic vbi iuncta suo tollitur ara foro.
<lb/>Phoebo igitur laurus, Veneri sua myrtus honori:
<lb/>Herculis et decus est populus alba sui.
<lb/>Est et Pallas honor viridis tibi ramus oliuae:
<lb/>Est deum matri tradita pinus idem.
<lb/>Est Iouis et quercus, tibi sed syluane cupressus:
<lb/>Nux tua Laurenti, cedite sylua nuci.
<lb/>Huic quoque tutela est medicinae, causaque facti
<lb/>Poscitur, vt solita est, det dea vela rati.
<lb/>An quia nunc magno persaepe resoluimur aestu?
<lb/>Aereque accenso corpora lassa iacent?
<lb/>Sponte sua et veniunt morosi crimina morbi?
<lb/>Phoebeusque frequens praemia succus habet?
<lb/>An quoniam herbarum est inuentor Phoebus et artis,
<lb/>Deque huius lauro nomina diuus habet?
<lb/>Vtraque causa valet, sed si prouerbia spectes,
<lb/>Inquit in hac vulgus sic ea vera die.
<pb edRef="97b" facs="4013894_0240"/>
<lb/>Aestus vt hic vrat non longo tempore durat,
<lb/>Dicit idem Antoni frigus is esse tuum.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="15">
<p>Sed nisi me fallunt pictis noua tempora fastis,
<lb/>Atque suum cursum nostra carina tenet.
<lb/>Hoc quoque lucifero praestanti pectore Caesar
<lb/>Reppulit e tectis arma Vienna tuis.
<lb/>O vtinam partus bello cecidisset in illo:
<lb/>Ne fieret rursus terror vt ante fuit.
<lb/>Sed vaga per septem difflatur tibia colles:
<lb/>Et prope erunt vulgus festa parentis ait.
<lb/>Perfora, per vicos, et compita gaudia currunt:
<lb/>Conuenit, et spectat munera turba sua.
<lb/>Qua data fax fuerat: succedunt picta trophaea
<lb/>Ex illa faculae quae sibi nomen habent.
<lb/>Atque ea honoratus propria in regione tribunus
<lb/>Gestat: per certas distribuitque domos.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="16">
<p>Tertia de coelo quum Aurora mouebit habenas:
<lb/>Pestanasque suo fundet ab orbe rosas.
<lb/>Humidus auratam summittet Aquarius vrnam:
<lb/>Hac sed parte aberit, caetera clarus erit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="17">
<p>Puluerulenta suo quoque cursu desinit aestas:
<lb/>Atque vua Autumnus cingere colla parat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="18">
<p>Nauita Delphinum quid frustra quaeris in astris?
<lb/>Totus enim, nescis? mane latebat aquis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="19">
<p>Proxima lux austrum pluuium demittet ab antro:
<lb/>Cum tonitru et multa decidet imber aqua.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="20">
<p>Ingreditur solem rerum pulcherrima virgo:
<lb/>Altera purpureo quum nitet axe dies.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="21">
<p>Haec eadem assumptae praecedit virginis aram:
<lb/>Atque sui causam syderis ipsa facit.
<pb edRef="98a" facs="4013894_0241"/>
<lb/>Ergo vno curru gemini vectentur honores:
<lb/>Donec ad amplexus hinc dea solis eat.
<lb/>Pulchrior Erigone, Astrea quod iustior ipsa,
<lb/>Quod Cerere, et Iusta haec cognita maior erat.
<lb/>Solque quod hac natus, sit virgo lucida Sole:
<lb/>Solque sua nitidus virgine matre micet.
<lb/>Templa sonant, artesque silent, laetique Quirites
<lb/>Conueniunt signis, et fora marte vacant.
<lb/>Garrula non vnum meditatur tibia cantum:
<lb/>Et magnae plausus festa parentis habent.
<lb/>Ergo illam pueri teneraeque rogate puellae:
<lb/>Ingenium victa Pallade nanque dabit.
<lb/>Artibus illa fauet, bene curret pectine telas,
<lb/>Placatam faculis si qua puella colat.
<lb/>Hoc quoque qui tingit, qui lanam a pellibus aufert:
<lb/>Quique illam mollit: quaeque net axe, facit.
<lb/>Vos, et qui suitis pellentes frigora vestes:
<lb/>Hoc agitis, doctas reddat vt illa manus.
<lb/>Quis facit plantae noua vincula, placat et illam:
<lb/>Crispino poterit doctior esse suo.
<lb/>Hanc Brontem Steropemque roget qui imitatur ad ignes:
<lb/>Quique opus exactum tentat Epee tuum.
<lb/>Nec vos quorum opera ducuntur ad aethera tecta:
<lb/>Tractate, inuita virgine saxa manu.
<lb/>Illa maris stella est, qui poscis ab aequore merces:
<lb/>Quique capis pisces, pisceque lucra petis.
<lb/>Hinc suscepta graues ne fallant vota labores
<lb/>Thura date, emptores ducat vt illa nouos.
<lb/>Vos quoque, qui succos phoebeos traditis aegris:
<lb/>Thus date, nam medicas adiuuat illa manus.
<pb edRef="98b" facs="4013894_0242"/>
<lb/>Quique aurum tractat vocet hanc, cui pocula fingit
<lb/>Terra rubens, iuncto qui boue findit humum.
<lb/>Quique terit fruges, fruges qui durat in igne:
<lb/>Et quos hic iam nunc dicere longa mora est.
<lb/>Vera dea haec operum est, sua dona facemque petenti
<lb/>Quisque det, huic artem concilietque suam.
<lb/>Collectaque palam curru stipe signa sequatur,
<lb/>Excubet et flammis, exululetque puer.
<lb/>Conuenere omnes, feruent capitolia coetu:
<lb/>Vixque fori strepitus agmine pacat eques.
<lb/>Stant pueri, pariterque viri, matresque, nurusque:
<lb/>Arduaque ad coeli carmina templa canunt.
<lb/>Ecce sed intactae reserantur virginis ora:
<lb/>Tollitur et longa pinea teda manu.
<lb/>Pompa fit artificum, missus fremit ordine currus:
<lb/>Deque loco certant, impediuntque viam:
<lb/>Singula sed Marci regio se ducit ab arce:
<lb/>A capitolinis excipiturque tubis.
<lb/>Collatisque vna signis, gyro itur ab ara:
<lb/>Qua latus adiunctum, planaque, collis habet.
<lb/>Soluitur et carcer, spectat via sacra triumphum:
<lb/>Sceptrifer et monitus pauca tribunus abit.
<lb/>Densaque confuso discurrunt agmina vulgo:
<lb/>Certa nec his sedes forma ue sedis erat.
<lb/>Pars fora, pars arces, pars sacras occupat aedes:
<lb/>Perque vias aditum vix locus vllus habet.
<lb/>Iuerat et ceram modo qui comitatus ab arce:
<lb/>A tribus vt ferret virginis ante pedes.
<lb/>Ipse noua rediit iam virginis aede senator:
<lb/>Illum, tresque viros, proximus arcus habet.
<pb edRef="99a" facs="4013894_0243"/>
<lb/>Interea coetus simulachrum montis ab ara
<lb/>Excipit, atque aliis publica mensa datur.
<lb/>Ore fauent, comitum fertur ceruice redemptor:
<lb/>Fitque via in multo puluerulenta loco.
<lb/>Pone viri veniunt, nuptae, et longo ordine matres:
<lb/>Quasque torus caelebs vitaque sancta decet.
<lb/>Fit mora, coelestis de more lauatur imago:
<lb/>Teda fremit, vis est transitione loco.
<lb/>Iamque Titum spectat, iam sacra palatia linquit:
<lb/>Iamque reuersurus perfora carpit iter.
<lb/>Tempus erat bobus quo soluit aratra colonus:
<lb/>Lacque agnus pastae gramine matris adit.
<lb/>Per loca diuersa et per tot fora proxima summis
<lb/>Ventum erat exquilis, constiterantque faces.
<lb/>Noscere quaerebam ritus: nox, clamor, et aera.
<lb/>Terruerant animum, tibiaque ipsa, meum.
<lb/>Tunc ego te virgo quando praesentia nati
<lb/>Detinet, et populi es nunc studiosa tui.
<lb/>Da mihi tu dixi, qui de coelestibus vnus
<lb/>Dux sit, et ad festum me struat ore tuum.
<lb/>Dicta sit vnde dies, quid tibia, pompa quid ipsa,
<lb/>Quid velit et thalamus, quem modo turba vocat.
<lb/>Faxque quid alba petat, dicebam versus ad illam:
<lb/>Quum puer ex alto constitit ante pedes.
<lb/>Extimui, pictas facilis tunc colligit alas:
<lb/>Atque metum his verbis astulit ille meum.
<lb/>Sume animum vates, venio e coelestibus vnus:
<lb/>Virginis ad festum te (vt petis) ore struam,
<lb/>Viderat haec nati successum, viderat orbem
<lb/>Lege reformatum, veraque iura dari.
<pb edRef="99b" facs="4013894_0244"/>
<lb/>Quum postrema timens, et nostris plenior annis,
<lb/>Alma toro languens talia tristis ait.
<lb/>Nate quid expectas? tollam te ad sydera coeli:
<lb/>Saepe mihi dixti, sint rata verba precor.
<lb/>Illa parens ego sum tibi quae connixa sub antro,
<lb/>Quadrupedes inter, vbera casta dedi.
<lb/>Natus eras matri, me matre et carior vnus:
<lb/>Perstat amor, causam cur quoque perstet habet.
<lb/>Patris enim flamma capior, nati vror ab igne:
<lb/>Plus tamen ipse vris: igne quod ortus eras.
<lb/>Sorte mea gaudens, timeo cur tristia dixi
<lb/>Ille meus natus iam deus ille meus.
<lb/>Omnia possedit, Ioue maior, maior et orbe,
<lb/>Cum patre iam felix sydera summa tenet.
<lb/>Thureque non vno victori ponitur ara,
<lb/>Hocque noua cecidit relligione vetus.
<lb/>Quae regio in terra non plena est eius honore?
<lb/>In toto fratrum vocibus orbe sonat.
<lb/>Cognitus et terris, et coelo cognitus idem,
<lb/>Aequore iam immensum nunc quoque numen habet.
<lb/>Ergo tuam linques morientem maxime: tantum
<lb/>Membra ne putrescent, quae peperere deum?
<lb/>At facias saltem, si stat sententia lethi:
<lb/>Ne videam stygii pallida monstra fori.
<lb/>Vtque tibi, quando vitales reddimus auras:
<lb/>Bisseni ducant funera nostra duces.
<lb/>Hactenus, et medio sese sermone reliquit:
<lb/>Estque illi gremio languida facta manus.
<lb/>Tunc viridem aeternis palmam fero iussus ab hortis:
<lb/>Solatusque inquam, quod petis alma feres.
<pb edRef="100a" facs="4013894_0245"/>
<lb/>Finieram veniunt quum in nube ante hostia fratres:
<lb/>Et circum matris se posuere torum.
<lb/>Illa his attollens sese, et sua lumina, curae
<lb/>Sit vobis dixit: funeris ara mei.
<lb/>Inde oculis coelum aspiciens, lucemque supremam,
<lb/>Nate cape hanc animam quam damus ipse sinu.
<lb/>Haec ait, et lapsa est, animamque ille excipit vlnis:
<lb/>Flere vetat, fratres conticuere rogo.
<lb/>Vallis erat, vallis vernas effertur ad oras
<lb/>Paeana aetherii concinuere chori.
<lb/>Palmaque praefertur, victricis munera matris:
<lb/>Et populi strepitus inuidiamque tulit.
<lb/>Vnus et alter erat tumulo iam lucifer ortus
<lb/>Pro matre et stabant in statione duces.
<lb/>Vidit vt hoc natus, se ad patris lumina vertit:
<lb/>Spectabat terras vt solet ille suas:
<lb/>Atque illa, o genitor duce te qua corpora sumpsi:
<lb/>Et duce te regni qua mea sceptra tuli.
<lb/>Quaeque tibi dixit, placet e tot millibus vna
<lb/>De plebe en virgo mortua ut una iacet.
<lb/>Vrna tegit matrem, peperit quae casta tonantem:
<lb/>De me quid dicent, qui mihi thura ferunt?
<lb/>Plura locuturum, non ultra est dicere passus:
<lb/>Quum nato omnipotens sic ait, ipse suo.
<lb/>Aequa petis, verum duce me quia natus ab illa es:
<lb/>Eripe tu fatum, tolleque corpus humo.
<lb/>Vix ea quum e gremio ille animam quam matris habebat.
<lb/>Accipit, et me post aspicit, atque refert.
<lb/>Nuncia qui tuleras: uitam quoque redde parenti:
<lb/>Ad bustum et pennis labere chare uigil.
<pb edRef="100b" facs="4013894_0246"/>
<lb/>Dixit, et a dicto superum comitante caterua
<lb/>Ex alto illabens me quoque pone venit.
<lb/>Pone venit radii venientem ignesque secuntur:
<lb/>Cumque tuba, arguto tibia adunca sono.
<lb/>Stabant moerentes, ceu dudum, in funere fratres:
<lb/>Inter quum hos natus matris ad ora sedet.
<lb/>Sederat et somnus pro morte intrauerat artus:
<lb/>Sopitam tangit quum deus ipse suam.
<lb/>Tacta caput tollit, tollenti hic oscula libat:
<lb/>Et simul e terris astra petamus ait.
<lb/>Astra petamus ait, nubemque trahebat eundo,
<lb/>Iuncta suo summo tollitur alta polo.
<lb/>Admirata cohors corpus mortale per auras
<lb/>Suspicit, it radiis cincta sed illa suis.
<lb/>Qualis sole madens coelo diffunditur Iris
<lb/>Multicolor, nato cum duce talis erat.
<lb/>Sydera contigerant, quum matrem assumit euntem:
<lb/>Quodque petis, festo nomina sumpta dedit.
<lb/>Qua patet Augusto totus concesserat orbis:
<lb/>Et iam Roma caput totius orbis erat.
<lb/>Quodque triumpharat felix plaudente Senatu,
<lb/>Sextus ab illius nomine mensis erat.
<lb/>Atque duci vrebant solemnia thura quotannis:
<lb/>Suntque triumphali tradita dona choro.
<lb/>Festaque communes celebrabat tibia ludos:
<lb/>Publicus et populi per fora plausus erat.
<lb/>Vsus abest facto, venit nam sanctior aetas:
<lb/>Fertur in exquilias forma verenda dei.
<lb/>Quae dabat Augusto praesens tunc thura Senatus
<lb/>Caesare maiori transtulit illa deo.
<pb edRef="101a" facs="4013894_0247"/>
<lb/>Quaque vehebatur victori pompa triumphi,
<lb/>Hac vehitur sacra, conspiciturque via.
<lb/>Flatur et horrendo dum fertur tibia cantu:
<lb/>Traditur et priscus subsequiturque, chorus.
<lb/>Mos fuerat currus victorum ferre sub ora:
<lb/>Hosque sequi plausu, pene videtur idem.
<lb/>Quod thalamus nuptae torus est, et coniugis idem:
<lb/>Vírgoque quod mater, nupta, sororque deo.
<lb/>Nomina fecerunt, velut his quia lectus Olympus,
<lb/>Quo deus assumpsit, continuitque suam.
<lb/>Illeque pro curru solemnem fertur ad aram:
<lb/>Vnde suum priscis fercula nomen erat.
<lb/>Huc similis medio spectatur machina templo,
<lb/>Qua stat iuncta suo conspicienda parens.
<lb/>Nulla triumphantum pompa est sine luce sacrorum:
<lb/>Conueniens castae candida cera datur.
<lb/>Dixit: sumpsi animum, quum sic insignia quaeso?
<lb/>Cur patriae dixi nunc patris ista gerunt.
<lb/>Mos erat arma ínquit, victorum ferre triumpho:
<lb/>Inque hoc victrices his onerare rotas.
<lb/>Scilicet auratis argentea flumina ripis,
<lb/>Victaque cum populis oppida lata suis.
<lb/>Cumque nouis titulis montes, syluasque, ferebant:
<lb/>Telaque cum spoliis in Strue fixa suis.
<lb/>Quae quia non fiunt, pro factis ista priorum,
<lb/>Nunc stipe collata, ceu simulachra, ferunt.
<lb/>Inter et haec patriae sic nunc patris arma feruntur:
<lb/>Iste dari antiquis ne videatur honor.
<lb/>Dixerat, adde etiam cur soluunt carcere clausos:
<lb/>Praeceduntque alba cur quoque veste, mone?
<pb edRef="101b" facs="4013894_0248"/>
<lb/>Ibant ante rotas onerati colla catenis
<lb/>Tunc ait, et vinclis corpora capta duces.
<lb/>Res vt visa geri populo sit, carcere soluunt:
<lb/>Vesteque candorem virginis inde gerunt.
<lb/>Dicta patent dixi, sed cum castissima mater
<lb/>Ipsa sit, et natus non nisi pura petat.
<lb/>Cur pueri clamant? lasciuaque verba locuntur?
<lb/>Saepe quibus faciles erubuere nurus?
<lb/>Scommata dicebant Graii dicteria nostri:
<lb/>Anteque victores mos erat illa loqui.
<lb/>Qui dicebat Io miles, dicebat et illa:
<lb/>Grataque erant, vectus clamat vtrunque puer.
<lb/>Dixerat, ante arcum sed cur sic fertur is inquam?
<lb/>In Capitoli inquit, mos erat ire iugum.
<lb/>Itur ad hunc arcum, sedet hic cum plebe senator:
<lb/>Tresque viri, montis qua iuga cliuus habet.
<lb/>Facta patent: verum cur pura in veste sacerdos
<lb/>Illi molle rosae ter lauat imbre pedes?
<lb/>Magna celebrabant veteres megale sia dixit:
<lb/>Prima deum quae tunc festa parentis erant.
<lb/>Vir sacer inuectam rosea cum veste Cybellen,
<lb/>Certaque in Almonis sacra lauabat aqua.
<lb/>Fabula detegitur, vera est Berecynthia virgo:
<lb/>Atque dei magni magna reperta parens.
<lb/>Aera Corybantum vel taurea terga Curetum,
<lb/>Tibiaque in sacris garrula carmen erant.
<lb/>Pene quoque haec nunc sunt, non cessat tibia cantu,
<lb/>Tympanaque et litui per fora carmen eunt.
<lb/>Visa quod esse eadem sunt his megalesia ludis,
<lb/>Nunc pro matre pedes natus in aede lauat.
<pb edRef="102a" facs="4013894_0249"/>
<lb/>Amphitheatralis sed cur non scena subitur?
<lb/>Nec vehitur recta subsequiturque via?
<lb/>Cum soleat dixit, spectacula moesta referre,
<lb/>Conueniens laetis non erat illa choris.
<lb/>Laeuaque non subiit, scelus illic nam omnibus aeuis
<lb/>Foemina pontificem dissimulata parit.
<lb/>Foemina, dic postquam nunc huius facta locutus
<lb/>Cur sacrum illius non pede limen adit?
<lb/>Haec ne eadem causa est? sic: quum mihi rettulit ille:
<lb/>Altera ab hac certe est, iureque sacra patrum.
<lb/>Non nisi Pontifices sanctorum sancta subibant:
<lb/>Qui quia erant casti, foemina pulsa loco est.
<lb/>Dixerat, aucta aderat plebs, sellam et prona petebat:
<lb/>Cur id agant posco, quum puer ore refert.
<lb/>Vt taceam virgo quum coeli sedit in arce
<lb/>Iuncta suo, superum turba quod ista facit.
<lb/>Pax simulachra datur non parua vehentibus, illa
<lb/>Plebs vehere vt tandem sic videatur, adit.
<lb/>Dixerat, et retro vestigia vertit imago:
<lb/>Cur quaero, quum sic rettulit ille mihi.
<lb/>Est locus a Priscis Latonae nomen habebat:
<lb/>Dicere Latronae quem modo turba solet.
<lb/>Orcus in hoc solitus fraudes innectere, et ipsos
<lb/>Saepe viatores sollicitare metu.
<lb/>Ara quoque est nomen silicis de nomine sumpsit:
<lb/>Regius hic anguis funus, et horror erat.
<lb/>Hac deus vt vectus, cessere pericula rerum:
<lb/>Priscaque ne redeant monstra reuisit iter.
<lb/>Transierat: posito repetuntur pocula Baccho:
<lb/>Quaerere conabar, quum mihi fidus ait.
<pb edRef="102b" facs="4013894_0250"/>
<lb/>Sunt ea si nescis, antiqui vina triumphi:
<lb/>De stipe collecta quae sibi coetus habet.
<lb/>Finis erat, subitis strepuerunt omnia flammis:
<lb/>Quaesieram, causam det tibi vulgus ait.
<lb/>Interea solem virgo complexa serenum
<lb/>Fulserat, et coelo nobile sydus erat.
<lb/>Restat vt admoneas quis nam puer ille sequenti est
<lb/>Luce, deae templi qui canit ante fores.
<lb/>Ille ego sum dixit, populo felicia posco:
<lb/>Hactenus: et visus effugit ille meos.
<lb/>Turba erat in templo, stabant ante hostia currus:
<lb/>Ipsaque erat plenis Roma videnda viis.
<lb/>Saepe quidem vidi, cum vix foret ipsa suorum
<lb/>Ara capax, claudi liminis aere fores.
<lb/>Cumque nurus tantum tunc sacra admitteret aedes
<lb/>Crimina ne fierent, hinc procul isse mares.
<lb/>Est tamen hic strepitus face multa, nocteque tota
<lb/>Cum populo, et capiunt vtraque sella nurus.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="22">
<p>Nox abit, orta dies festa est, saluete Quirites:
<lb/>Haec ego, quum gyro cingitur ara suo.
<lb/>Praeuia collatis manus est celeberrima signis
<lb/>Montis, et in multo tibia multa sono.
<lb/>Curritur ante fores, puer est, siluere cohortes:
<lb/>Laeta canit, noui, dux erat ille meus.
<lb/>Dixerat, amplexus (mirum) simulachra dederunt:
<lb/>Suppliciter miseros plebe ciente sonos.
<lb/>In diuersa ruunt instar mox fulminis ignes:
<lb/>Turba fugit, trepidi concutiuntur equi.
<lb/>Numina discedunt, lateranaque pompa reuisit:
<lb/>Perque aliam claudunt munera festa viam.
<pb edRef="103a" facs="4013894_0251"/>
<lb/>Aera petebantur peplo, artificemque rogabam
<lb/>Dona sagittiferi cras comes inquit habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="23">
<p>Ergo vbi transactis cessauit tibia ludis,
<lb/>Soleque erit toto stella fugata polo.
<lb/>Roche coronatas cernes e limine lintres:
<lb/>Et clementinam feruere plebe viam.
<lb/>Ante merum et festis saltari mane tabernis:
<lb/>Illis praeficeris tu quia diue locis.
<lb/>Italiae populos ope nam tu tabe leuasti:
<lb/>Saucius hospitibus cura futura tuis.
<lb/>Nec mala laedebant, quos tu sanare volebas:
<lb/>Atque erat arbitrio tota sagitta tuo.
<lb/>Viderat, extenso quum forte sagittifer arcu,
<lb/>Creditur haec isto verba tulisse sono.
<lb/>Iam mea Roche tibi quia vis est, accipe tela:
<lb/>Dimidium et nostri numinis alter habe.
<lb/>Tradidit, atque fides vt rebus denique fiat:
<lb/>Additur his telo lamina scripta notis.
<lb/>Quisquis es ediscas, quacunque parabitur ara:
<lb/>Qui colit hunc sospes qui nocet aeger erit.
<lb/>Hactenus, iste lares repetit, sua sydera miles:
<lb/>Occidit, e sinibus lamina sacra cadit.
<lb/>Protinus hunc lectis populi timuere tabellis:
<lb/>Factaque vis diuis vna duobus erat.
<lb/>Coeptus et est sociis precibus, sacrisque sub vno
<lb/>Limine, ceu geminum numen, vterque coli.
<lb/>Asseque collecto plebs munera donat, et artes:
<lb/>A socio et causam numine Maius habet.
<lb/>Annua dona ferunt, exaudit dona ferentes:
<lb/>Plaga, quamque gerit, corpora nostra leuat.
<pb edRef="103b" facs="4013894_0252"/>
<lb/>Est timor, est pietas, hoc cogimur, hacque iubemur:
<lb/>Ferte stipem quisquis, seruet vt ille suos.
<lb/>Diciteque, hoc alio cum vulnere dirige ferrum:
<lb/>A populo et digitum contrahe diue tuum.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="24">
<p>Nauita de ripa, si non erit ebrius, ipsa:
<lb/>Pegase te pelago mane latere videt.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="25">
<p>Exoritur virgo, dudum quae sedit Olympo:
<lb/>Cras vbi ad artificem mane rediuit opus.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="26">
<p>Quinta dies referet ab eadem virgine ludos:
<lb/>Hic vbi dat titulos ara rotunda foro.
<lb/>Fronde coronatae tollunt pia busta columnae:
<lb/>Defuncti impensa ducta tribune tui.
<lb/>Magna sed effertur mater spectate Quirites:
<lb/>Vera illi octaua pompa fit ista die.
<lb/>Liuidus ecce furit, tentatque auferre feretrum:
<lb/>Attamen audenti est arida facta manus.
<lb/>It dea sublimis, resonat concentibus aer:
<lb/>Dic age qui spectas, prospera semper ades.
<lb/>Iuerit, et superum templo turrita sedebit:
<lb/>Aerius ludo funera claudit eques.
<lb/>Ipsa quidem Cybele est, tenet et Berecynthia templum
<lb/>Quod tenuit, matri conuenit ara deum.
<lb/>Relligio est eadem, clypeoque armatur, et hasta:
<lb/>Vtque decet, victrix per fora ludit equo.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="27">
<p>Sed quae mane suos reserauit candida ludos,
<lb/>Non secus ac natus mater in aede latet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="28">
<p>Nuncia quae veris fuerat iam abscedet hirundo
<lb/>Frigora nam Terei prima futura timet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="29">
<p>Tunc quoque de coelo tollet vindemitor astra
<lb/>Bacche tuus: Nois sed tamen ante puer.
<pb edRef="104a" facs="4013894_0253"/>
<lb/>Potus erat genitor: fecerunt vina soporem:
<lb/>Adiacet, et nudus nuda pudenda tenet.
<lb/>De tribus hunc natis deridet turpiter vnus:
<lb/>Texerunt patris mascula membra duo.
<lb/>Vina soporque aberant, miti quum mente duobus
<lb/>Ille bene his dicit tertius exul erat.
<lb/>Sic vt erat vitis sator ipse, et cultor agelli,
<lb/>Primus, ad hos versus, dum manet ante duos.
<lb/>Alter ait, pingues ad fruges excolat agros:
<lb/>Quique serat vites sedulus alter erit.
<lb/>Hic dederat fruges, daret ille vt musta Tonanti:
<lb/>Decidit ex vlmo: casus in astra tulit.
<lb/>Bacche tuo puero coelum sic abstulit ille
<lb/>Victaque abit vero fabula vana suo.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="30">
<p>A cute cui ferro trepidantia membra recedunt:
<lb/>Ocia pelliparis cras iubet esse suis.
<lb/>Ossa lebes tulerat, sonat alta tactus ab ara:
<lb/>Et populi digitos aeneus orbe terit.
<lb/>Vna sed huic pellem lux abstulit, altera vitam:
<lb/>Et trahitur dubio numinis ara sacri.
<lb/>Insula nanque vndis pulsatur vt vna duabus:
<lb/>Haec quoque sic geminos efficit una focos.
<lb/>Ire coloratos diuus properabat ad indos:
<lb/>Quo deus accedis? pelle carebis ait.
<lb/>Contigerat, caruit, data pellibus ara refectis:
<lb/>Demptam humero pellem forte quod ille tulit.
<lb/>Ante Coronidae tenuit sacra insula templum:
<lb/>Nunc cecidit gladio cui cutis, illa tenet.
<lb/>Cernitur hinc ripis casa plurima nexa catenis:
<lb/>E queis saxa sua concaua fruge sonant.
<pb edRef="104b" facs="4013894_0254"/>
<lb/>Fronde coronatos vaga machina soluat asellos:
<lb/>Et iaceant scabrae, conticeantque molae.
<lb/>Altera direptas nec tractet machina pelles
<lb/>Ad sacra pelliparas dum vocat ara manus.
<lb/>Sed petit aera puer, ludumque in marmore miscet:
<lb/>Atque illum, causam qua tueatur, habet.
<lb/>Soluerat is natam furiis iam principis, aurum
<lb/>Ille dat, ante pedes deiicit iste datum.
<lb/>Facta puer reddit, proque auro, calcibus aera
<lb/>Impetit: inflexus sed tamen illa cupit.
<lb/>Lucra dedere artes: lucro fit naufraga puppis:
<lb/>Et lucro intentus vulnera miles habet.
<lb/>Aduenit, adueniens iacit in caua saxa viator
<lb/>Aera, chorus concha statque paratque iocum.
<lb/>Flectitur ad praedam, praedonem crura lacessunt.
<lb/>Pellitur, expulsi suscipit alter onus.
<lb/>Aes auidum fallit, decepta est puluere dextra:
<lb/>Laesaque sunt tarda brachia tarda mora.
<lb/>Ecce sed e numero Milui curuatus in vngues,
<lb/>Alter habet, stantum clamor ad astra venit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="31">
<p>Exit in Aegidii lux haec octaua calendas:
<lb/>Febre, satus Phoebo quod facit, ille leuat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="32">
<p>Aut ego decipior, aut villice desinit aestas:
<lb/>Proque pepone locum ficus et vua petit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="33">
<p>Regia progenies positam Ludouicus ad aram
<lb/>Cras venit, huic largum Gallia pone merum.
<lb/>Scilicet huic saeui qua balnea celsa Neronis:
<lb/>Pro quo et Seruator qua tulit arma manet.
<lb/>Templa feris surgunt, saxisque operosa gigantum:
<lb/>Conuenit et tantis regibus illud opus.
<pb edRef="105a" facs="4013894_0255"/>
<lb/>Aucta fides illo fuit olim principe, cesset
<lb/>Ne pietas, a quo qui venit, istud agit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="34">
<p>Thura tibi Aureli dant tempora quarta, sed imo
<lb/>Haec a mense decet te numerare tuo.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:8" n="35">
<p>Lux oritur rebus moneo, non apta gerendis:
<lb/>Quisquis es, hac curis ocia pone tuis.
<lb/>Non ea Saturni est, phario sed sydere nota:
<lb/>Omen et a colli vulnere triste refert.
<lb/>Huc mihi distulerat iuuenum de tempore partes:
<lb/>Cur iubet accensos transiliisse focos,
<lb/>Ergo cruentatum tulerant conuiuia collum:
<lb/>Quam canimus, nomen lux habet vnde suum.
<lb/>Functus erat tumulo, tumulo repetitus ab ipso
<lb/>Vritur, exusti deiiciturque cinis.
<lb/>Flamma quod hoc fecit, stipulis accendimus ignes:
<lb/>Mensis at a iuuenum nomine munus habet.
<lb/>Nunc capitolinum, capitis seu nomina quod fert:
<lb/>Nectit in hoc laqueus seu quia colla, iugum:
<lb/>Fronde suum saxum funestaque ligna coronat:
<lb/>Ponitur et summo flebilis ara loco.
<lb/>Effertur nodis plenum sine voce Pheretrum:
<lb/>Non procul a spatio maxime Circe tuo.
<lb/>Instruiturque rogus: moesto canit ore sacerdos,
<lb/>Tristia dumque canit, vincula flamma terit.
<lb/>Indeque quod tumulo diui fecere sepulti:
<lb/>Disiiciunt cineris quicquid ab igne manet.
<lb/>Hinc redeunt, et dant capitis sub imagine panem:
<lb/>Quisquis es, accedas: sportula numen habet.
<lb/>Mos fuerat caesi (morem Tobia dedisti)
<lb/>Qualibet inuentum condere corpus humo.
<pb edRef="105b" facs="4013894_0256"/>
<lb/>Venit ab hoc pietas, et nostros contigit annos:
<lb/>Atque tulit socios, nominaque ipsa dedit.
<lb/>Estque insigne caput, fora circum et compita diui
<lb/>Ad sacra quod ducit, thuraque festa docet.
<lb/>Quoque suo tumulo caesorum corpora dantur.
<lb/>Quum miserum socius de cruce tollit onus.
<lb/>Istaque quod faciat sortitur nomina factum:
<lb/>Auget et inuentum subsequiturque patris.
<lb/>Scilicet hoc aris de toto corpore perstat
<lb/>Flamma nec exussit, pertimuitque nefas.
<lb/>Foeminaque illud habet, seruatque quod abstulit ense:
<lb/>Atque illa tangit qua nocet ante manu.
<lb/>Aedeque Syluestri gemmisque, auroque coruscat
<lb/>Inspicias, dices nunc quoque magna loqui.
<lb/>Nec minus a flammis crudelibus integer index
<lb/>Creditur hic, quo inquit gentibus ecce deus.
<lb/>Quare tu quoniam sacris es fama poetis:
<lb/>Et ducis nostras ex Helicone deas.
<lb/>Si mereo quaeso premis o qui crimina fando:
<lb/>Cuius et in manibus mystica lympha fuit.
<lb/>Claudis enim mensem nisi lucibus ipsa duabus.
<lb/>Impediat celeres orbita lenta rotas.
<lb/>Hunc mihi quem finis nunc tu de more laborem:
<lb/>Quodque instat, vates protege vatis opus.
<lb/>Explicit liber Octauus.
<pb edRef="106a" facs="4013894_0257"/></p></div></div>
                
                
<div type="textpart" subtype="book" xml:base="urn:cts:latinLit:stoa0367.stoa001.ogl-lat1" n="9"> 
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="1">
<p>In hoc mense Septembri, qui Germanicus ob triumphum ex Germanis a Domitiano ductum, dicebatur: septimus numerus de anno Romuli verus, verior verificatur in die septima: in qua deus ab opere in creatione mundi quieuit: quae in hoc mense secundum aliquos fuit: in quo omnibus germinantibus idem sedit tanquam triumphator: quod sit verum: ante Romulum et Domitianum hic mensis septimus dicebatur die numero septimo, igitur merito sacer est. Tutela olim Vulcani, nunc Matthaei Apostoli.
<lb/>Praecessere duo gemino sub Caesare menses
<lb/>Et tenuit titulum tempus vtrumque suum.
<lb/>Septimis a prisco tandem deducitur anno:
<lb/>Et sua de numero nomina mensis habet.
<lb/>Finitimis victor iam tunc requieuerat armis
<lb/>Romulus: et fuerat factus in vrbe pater.
<lb/>Respicit authores, simul et cum authoribus annum:
<lb/>Indeque de solio sic bene fortis ait.
<lb/>Non sine mente deum, tumidum cum fratre per amnem
<lb/>Destituor gemino: lintreque ponor humo.
<pb edRef="106b" facs="4013894_0258"/>
<lb/>Atque hinc, ni vanum mihi quod Laurentia dixit:
<lb/>Et cum illa nostras Faustulus inter oues.
<lb/>Fluminis in ripa nudi quod lacte ferino
<lb/>Creuimus, et Pici sumpsimus ore cibum.
<lb/>Quodque armentorum, curae pecorisque magistris
<lb/>Mox fuimus, studiis rustica turba tuis.
<lb/>Ad maiora quidem ducebant munera diui:
<lb/>Tolleret e stipulis sic ut vterque caput.
<lb/>Siue quod hoc fuerit, seu quod (si audita recordor)
<lb/>Auxerunt animum fortia facta patris.
<lb/>A grege ad hoc sceptrum confossus Amulius egit:
<lb/>Regnaque depulsus me duce cepit auus.
<lb/>Hi qui et campus erant, pecori et sua pabula colles:
<lb/>Syluaque, perpetuae iam decus vrbis habent.
<lb/>Moenia creuerunt, fratre inuidiosa perempto.
<lb/>Tamque potens opibus quam quoque Marte feror.
<lb/>Arma quidem noui, restant mihi sydera restant,
<lb/>Vincereque hac hostes nunc quoque parte paro.
<lb/>Nam mihi promissum cum sit certo ordine coelum:
<lb/>Quis vetet et nostras astra decere manus?
<lb/>Digerere ergo meum mihi fas sit tempus in annum:
<lb/>Mensibus et numerum, nominaque ipsa dare.
<lb/>Qui quia non constant, et sunt diuersa secuti:
<lb/>Gentibus et varias obtinuere notas.
<lb/>Ipse licet denus sit nostris patribus ordo
<lb/>Hoc qui hasta et pilo rem gerit omnis eat.
<lb/>Nec proprius nostris sed sit Tatiensibus idem:
<lb/>Ramnibus, et sibi quos Lucerus hospes habet.
<lb/>Consilio nostro nostrum redigantur in annum.
<lb/>Sitque modus melior sit meliorque nota.
<pb edRef="107a" facs="4013894_0259"/>
<lb/>Mense grauis decimo se soluit foemina partu:
<lb/>Et totidem viduo permanet illa toro.
<lb/>Suntque decem manibus digiti, numerique recurrens
<lb/>Principiis, decimus nomina semper habet.
<lb/>Annus eat decimo (sic stat sententia) mense:
<lb/>Singulus eque illis nomina certa ferat.
<lb/>Est mihi quod genitor, Martis sit nomine primus:
<lb/>Quodque Venus dux est, inde secundus eat.
<lb/>Hincque duo in titulos cedant iuuenumque senumque:
<lb/>Pars quia consilium, pars quia bella gerit.
<lb/>Caetera turba suum numerum pro sorte sequatur:
<lb/>Nominaque ex illo quisque sed apta ferat.
<lb/>Dixerat, et numerus septembri nomina fecit,
<lb/>Est quod is ex ipso septimus imbre locus.
<lb/>Sed si fama memor romani creditur anni:
<lb/>Fallunt nec nostras tempora longa deas.
<lb/>Mensi etiam ambitio titulos huic repperit ipsa:
<lb/>Quique det e multis hos quoque Caesar erat.
<lb/>Bis fera victa iugum tulerat Germania bello.
<lb/>Et tulerat famulas bis sibi Rhenus aquas.
<lb/>Quum, domus antiquum fecit cui Flauia nomen:
<lb/>Caesar ad astantes protulit ista senes.
<lb/>Tradita Caesaribus duo sunt iam nomina mensum:
<lb/>Scitis Germanos succubuisse mihi.
<lb/>Ne ferar inferior (sic fas) Germanicus ille
<lb/>Sit mihi, qui numero septimus ante fuit.
<lb/>Assensere patres, cepitque vocabula mensis:
<lb/>Atque suo laetus tempore Caesar erat.
<lb/>Morte recessit honor, liberque tyrannide mensis
<lb/>In numerum rediit dictus vt ante suum.
<pb edRef="107b" facs="4013894_0260"/>
<lb/>Attamen annales si fas spectare priorum:
<lb/>Ante ducem iliaden septimus iste fuit.
<lb/>Sed quoniam numero deus hoc digesserat orbem:
<lb/>Aque illo sedit, continuitque manus.
<lb/>Et quod lege sua stabat seruanda futura:
<lb/>Sanctaque erat sacris septima dicta dies.
<lb/>Vnde quod hinc nitidi fuerant primordia mundi:
<lb/>Pluribus hinc surgens gentibus annus erat.
<lb/>Sit sacer hic nostro mensis (ceu debuit) anno:
<lb/>Septima quod sibi lux iura quietis habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="2">
<p>Interea matres iuga vaticana vocabunt:
<lb/>Hac fora qua expressis fons sua spargit aquis.
<lb/>Septimae ad Aegidium quia peruenere calendae:
<lb/>Nam cutis ex humeris sua cui direpta rubebat:
<lb/>Iussit quas illis terminat iste dies.
<lb/>Sic sed munus idem det vt haec orantibus ara:
<lb/>His det cum ambobus febris anhela locum.
<lb/>Ite igitur nuptae soluantur pectora voto:
<lb/>Oderunt tardas numina saepe moras.
<lb/>Dicebam, pariterque ibam quo templa subirem:
<lb/>Qua via nunc celebris Iulia nomen habet.
<lb/>Ventum erat ad ripam, comes it vestalis, ab amne
<lb/>Tollimur, hic placide dum vehit, illa refert.
<lb/>Est ne hic velabri regio? si audita recordor:
<lb/>Nescio qua sese Roma vehebat aquis?
<lb/>Hoc quod ais dixi: vetus est pars proxima Circo:
<lb/>Tunc in Auentinum vectabant corpora lintres:
<lb/>Ianiculi nunc est, quod petis amne, iugum.
<pb edRef="108a" facs="4013894_0261"/>
<lb/>Haec quae tecta vides ripa vlteriore nitere:
<lb/>Ante leues salices, cannaque mollis, erant.
<lb/>Quaque suburbanas veluti nunc cernimus aedes:
<lb/>Frondebat Iani vinea culta iugo.
<lb/>Causa loci nunc est, quem nullum deteret aeuum,
<lb/>Iulius, a facto nomen honorque suo.
<lb/>Mens erat hic ripas sublimi ponte ligare
<lb/>Quo vehimur: fati sed rapit hora ducem.
<lb/>Haec ego, quum bibula linter nos ponit arena:
<lb/>Aes damus, et templo continuamus iter.
<lb/>Venimus ad portam, qua Saxia porrigit aram:
<lb/>Longaque cum longa porticus aede patet.
<lb/>Constitimus, specto pede nudo incedere matres:
<lb/>Atque fere a pueris corpora nuda geri.
<lb/>Quae sit causa rogo, votum sic soluitur inquit:
<lb/>Atque hoc soluendi debita causa fuit.
<lb/>Ter sua farra Ceres, ter Bacchus ceperat vuas:
<lb/>Stabat et in misero febris anhela viro.
<lb/>Aduocat Aegidium precibus, venit ille vocatus:
<lb/>Quodque hyemes dederant tres, fugat vna dies.
<lb/>Fama manet facti, subeunt data templa: roganti
<lb/>Quamque olim terris, aethere praebet opem.
<lb/>Finierat, dixi media deberet in vrbe
<lb/>Ille coli, quum sic tunc mihi casta refert.
<lb/>Ara fuit febri, qua prisca palatia stabant:
<lb/>In vaticano nunc manet illa iugo.
<lb/>Inque dei matris gremio est morientis imago:
<lb/>Aligeri ex vero quae Michaelis opus.
<lb/>Supplicibus febri quod corpora numine soluit:
<lb/>Quodque illi diuus proxima templa tenet.
<pb edRef="108b" facs="4013894_0262"/>
<lb/>Hic colitur, febrisque arae febris ara propinqua est
<lb/>Quodque illa, haec populo dat quoque munus idem.
<lb/>Sic fuerat scite causam mihi forte locuta:
<lb/>Quum subii templum, procubuique focis.
<lb/>Hic, vt eram supplex, semustas lumine ceras
<lb/>Foemineum vidi poscere mane chorum.
<lb/>Vertor, et vt tedae causam cognoscere possem:
<lb/>Vestalem quaero, cesserat illa loco.
<lb/>Ergo sacerdotem sic vt prope in aede sedebat,
<lb/>Facta rogo, placida quum mihi voce refert.
<lb/>Rex erat, a rebus dicebat Gallia magnum:
<lb/>Languit: a diuo quum prece poscit opem.
<lb/>Aduenit: excipitur tecto, dapibusque, recepto
<lb/>Quum rex vt potuit lassus et aeger ait.
<lb/>Diue vides longus mea corpora feruor adurit
<lb/>Criminibus veniam numina posce meis.
<lb/>Ponitur ara domi, laticis libarat honores:
<lb/>Aliger ad sacras quum venit ecce preces.
<lb/>Fertque facem, et scriptam coelesti voce tabellam:
<lb/>Verba legunt, lectis in face sospes erat.
<lb/>Scripta absunt, hinc fax ex ara poscitur aegris:
<lb/>Et semusta sacri matribus igne datur.
<lb/>Dixerat, astantes dicto plausere loquentis:
<lb/>Accepitque datam quaeque puella facem.
<lb/>Et mihi da dixi, quum sic ait accipe, cepi:
<lb/>Laudauitque meam tota corona fidem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="3">
<p>Mane erat, egrediens quaerebam sydera, sensi
<lb/>Oceani cetum mergere rostra vadis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="4">
<p>Aurea quum coniux bis te Tithone relinquet:
<lb/>Eriget ad frondes sima capella caput.
<pb edRef="109a" facs="4013894_0263"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="5">
<p>Hinc vbi tollet equos formoso lucifer ore:
<lb/>Lucida Iordanis sydera tinget aquis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="6">
<p>Quae venit exactas post nonas serior Eos:
<lb/>Aspiciet laeua te leo parte tegi.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="7">
<p>Exoriente die quum mane rubescere pontus
<lb/>Coeperit: et Phoebus fundet ab ore iubar.
<lb/>Quo deus humanam sitiebat morte salutem:
<lb/>De coelo Crater aureus ortus erit.
<lb/>Sancta faue sancto veniens vindemia musto
<lb/>Hic est ad sacrum qui tua vina litat.
<lb/>Ergo repellendum fuerat letale venenum:
<lb/>De coelo i dixit victima nate pater.
<lb/>Venerat et toto fuerat iam notus in orbe
<lb/>Gentibus et leges, admonitusque, dabat.
<lb/>Quaerit in hunc liuor, nam quid non quaereret ille?
<lb/>Crimina: et infestus conscelerare manus.
<lb/>Quum sic dicturus suprema in nocte parenti
<lb/>Suppliciter tollit voce sequente manus.
<lb/>Magne pater, nati precibus si flecteris vllis,
<lb/>Iussa precor membris funera deme meis.
<lb/>Aut si certa tibi sic stat sententia, suntque
<lb/>Morte voluntatis iura sequenda tuae.
<lb/>Hoc mortale mihi postquam sic debile pectus:
<lb/>Et fortuna animo est ista ferenda meo:
<lb/>Da precor humano sim fortis ad omnia sensu:
<lb/>Constabunt mentis pignora firma meae.
<lb/>Dixerat, et torpor sacros grauis hauserat artus:
<lb/>Salsus et in toto corpore sudor erat.
<lb/>Stabat adhuc supplex, subiturus vt Isacus alta
<lb/>Iussa patris, lapsus quum puer ora subit.
<pb edRef="109b" facs="4013894_0264"/>
<lb/>Nate dea et dixit, sunt quando viriliter ista
<lb/>Pro populo tandem fata ferenda tuo.
<lb/>Iussa subi placidus, non te tua crimina damnant:
<lb/>Est aliquid morti crimen abesse tuae.
<lb/>Quare age, quo peragas mandata fideliter ista:
<lb/>Accipe quo patiens iam bibiturus eras.
<lb/>Accipe dicebat, Crateraque porrigit aureum:
<lb/>Porrecto: imperio functus in astra redit.
<lb/>Fata subit, vicit, Craterque exceptus Olympo est:
<lb/>Angueque depresso, sydera summus habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="8">
<p>Vrsa tuus custos quoque tunc sibi postulat ortum:
<lb/>Sique aderit: fallet, mane serena dies.
<lb/>Nanque licet nulla Sol tollat lumina nube:
<lb/>Fundat et e puro candidus orbe iubar.
<lb/>Plaustro obscura suo vehet alto nubila coelo
<lb/>Cumque illo ingentes exorientur aquae.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="9">
<p>Nox abit ad Thetyn, radiisque Aurora rubescens
<lb/>Nocte redit pulsa, lunaque soluit equos.
<lb/>Virginis intactae venit natalis ad aram:
<lb/>Virgine Pierides cingite fronde comas.
<lb/>Diciteque alterno coelestem carmine matrem:
<lb/>Digna quidem vestro est non magis vlla Choro.
<lb/>Haec lux illa prius tenebras quae reppulit orbi:
<lb/>Quaeque poli populis mite retexit iter.
<lb/>Ara sed erecta est, et plena fumat acerra:
<lb/>Quaque moues supplex lumina cuncta nitent.
<lb/>Quisquis ades bona verba refer, linguisque faueto:
<lb/>Vruntur sanctis dum pia thura focis.
<lb/>Ipse deae genius structos stat comptus ad ignes:
<lb/>Frondibus et festis tempora cincta gerit.
<pb edRef="110a" facs="4013894_0265"/>
<lb/>De tribus hic nobis sacer est natalibus vnus:
<lb/>Casta anno in toto sit dea culta licet.
<lb/>Ver nam illi flores aestas producit aristas
<lb/>Poma dat autumnus Pallada stringit hyems.
<lb/>Ingens perque orbem centum celebratur in aris.
<lb/>Sint loca vt in terris omnia plena deae.
<lb/>Ergo tu Anna prius preciosas indue vestes:
<lb/>Dum datur huic libum, dum madet ara mero.
<lb/>At tu virgo tuos tibi sydere cinge capillos:
<lb/>Quaque soles rosea veste nitere veni.
<lb/>Te nascente dies felices intulit annos:
<lb/>Ante quidem lux te prospera nulla fuit.
<lb/>Te pater, immensum nobis cum conderet orbem,
<lb/>Viderat, eque suo vertice virgo parit.
<lb/>Quod nisi fecisset, de tot iam millibus vna
<lb/>Digna parens nati nulla reperta foret.
<lb/>Omniaque antiquis perstarent mersa tenebris:
<lb/>Et nisi nata esses, non deus ortus erat.
<lb/>Salue sancta parens igitur, quae viscere clausum
<lb/>Quem sibi tam vastus vix capit orbis, habes.
<lb/>Quod quia fecisti, genere vt videare deorum:
<lb/>Principium gentis concinit ara tuae.
<lb/>Perque dei series, antiquaque saecula voluens,
<lb/>Semina, cognatos ducit ad vsque duces.
<lb/>Esse deum a magno quis nescit Dauide ductum
<lb/>Quis neget Abramum Dauidis esse patrem?
<lb/>Isacus est illi: huicque Iacobus: et huius Iudas:
<lb/>Isque Pharum genuit: Esromiumque Pharus:
<lb/>Hoc et Arus natus: satus illius Aminadamus:
<lb/>Inde Nasum creat hic: Salmoneumque Nasus:
<pb edRef="110b" facs="4013894_0266"/>
<lb/>Ille Boeme tibi pater est, tu dictus Obetho:
<lb/>Iessus Obethe tuus: Dauidis ille fuit.
<lb/>Venit ab hoc Salomus, Salomo Roboamus ab ipso:
<lb/>Proximus Abia est: hinc Asa regna tulit.
<lb/>Ventum erat ad Iosaphum, sceptrum tulit huius Iora:
<lb/>Postque hunc, Ozia est, hic Ioathamque dedit.
<lb/>Isque Acham genuit: Zachiam viderat ille:
<lb/>Editus hinc Manases: quo patre natus Amon:
<lb/>Hunc Iosius sequitur: Iosium Iechonius, idem
<lb/>Extulerat fratres qui Babilone suos.
<lb/>Tradita Salathiel post hunc tibi regna, creatus
<lb/>Zorus ad imperium Salathielis erat.
<lb/>Huic datus est Abius, rem cepit Eliachus illinc:
<lb/>Rex fit Asor, magnum fit genus inde Sadus:
<lb/>Nascitur hinc Aches, natum subit Elius Achem,
<lb/>Iunctus is et titulo est Eliasare tuo.
<lb/>Mathus it ex illo: Mathoque Iacobus ab ipso:
<lb/>Diuus ab hoc regni iura Iosephus habet.
<lb/>Iura Iosephus habet, cum quo dignatus ab alto
<lb/>Nunc commune patris nomen habere deus.
<lb/>Nupsit enim huic virgo, placuit tamen illa tonanti:
<lb/>Teque parit terris maxime Christe tuis.
<lb/>Restat vt vnde nota luci est, cur festa, canamus:
<lb/>Quae sacra natali de tribus vna manet.
<lb/>Turpe quidem viridis sine pomis dicitur arbor,
<lb/>Nec, sua si segeti defit arista, placet.
<lb/>Tolle gregi foetus sordebunt septa: decebunt
<lb/>Nullaque quae in pratis gramina flore carent.
<lb/>Grata nec est vxor, nec, si est sine prole, maritus:
<lb/>Dixit enim his terram prole replete deus.
<pb edRef="111a" facs="4013894_0267"/>
<lb/>Ergo erat opprobrio infoecunda coniuge lectus:
<lb/>Nec poterat templis thura merumque dare.
<lb/>Quum Ioachis sterilis, cuius non vota valebant:
<lb/>E templo moestus rura petamus ait.
<lb/>Venerat ante gregem, viditque hunc foetibus auctum:
<lb/>Quum sic: me miserum, quam piger esse feror.
<lb/>Patris habet nomen taurus, matrisque iuuenca:
<lb/>Solus ego a simili coniuge nullus ero.
<lb/>Finierat: pennis sonuit quum protinus aer:
<lb/>Vertitur, ante senis labitur ora puer.
<lb/>Atque ait, o felix vir, et o felicior vxor:
<lb/>Obuius vxori est si vir, et illa viro.
<lb/>Aurea porta quidem est: sit vtrique vt fama parentis,
<lb/>Obuius vxori, qua patet illa, veni.
<lb/>Obuius vxori vir venerat, illa marito:
<lb/>Concipit haec, placidas ille reuisit oues.
<lb/>Iamque resumebat nonum vaga Cynthia cornu:
<lb/>Stat mare, stant venti, statque serena dies.
<lb/>Editur in lucem rerum pulcherrima virgo:
<lb/>Riserunt aer, aequora, terra, polus.
<lb/>Hinc est dicta dies, quae cum non festa fuisset:
<lb/>Qua patet idaliis area summa iugis,
<lb/>Vox audita, dei matri date thura per aras
<lb/>Turpe est natalem deseruisse deae.
<lb/>Notaque solenni sint vt sua tempora festo
<lb/>Septimus octauo haec mensis ab axe feret.
<lb/>Dixerat haec: multas quum demum vecta per oras,
<lb/>Italiam petiit, templaque Roma tua.
<lb/>Ergo diu virgo, domini cum in mente sederet,
<lb/>Aligero matri venerat orta duce.
<pb edRef="111b" facs="4013894_0268"/>
<lb/>Atria complentur gaudet vicinia partu:
<lb/>Quaeque potest Annae sedula dona parat.
<lb/>Illa enixa velut Phoeben Latona iacebat:
<lb/>Laeta sibi et natam vix peperisse putat.
<lb/>Vidit vt hanc igitur, coelum sibi sumpsit et ignem:
<lb/>Plenaque sic coram est vaticinata deo.
<lb/>Alite visa bono mihi sis, populoque sequenti.
<lb/>Spes o foeminei magna futura chori.
<lb/>Mater aue tanto dignissima nomine, certos
<lb/>Aetherio terris igne datura deos.
<lb/>Iura dabis coelo, terrae, et melioribus vndis:
<lb/>Inque humili magnum pectore numen eris.
<lb/>Iam video summo delabi nuncia coelo:
<lb/>Sydereque ante pedes procubuisse duces,
<lb/>Magne nepos salue: nostra heu pro labe peribis:
<lb/>Maximus at tanti vulneris vltor erit.
<lb/>Vinces victe puer, tribus vna parabitur ara:
<lb/>Atque trahes populos ad tua iura nouos.
<lb/>Tunc te nata tuo cum nato Roma requiret:
<lb/>Ex vero casta suscipietque manu.
<lb/>Dixit, et infantem promouit ad vbera mater:
<lb/>Illaque ab vberibus pendet, vt aqna solet.
<lb/>Quaeque aderat matri coram gratata canenti:
<lb/>Fatidicis stupuit tota corona sonis.
<lb/>E venere igitur, tot stant huic templa quot astra:
<lb/>Quotque sibi gentes maximus orbis habet.
<lb/>Stent licet, illa placent, quibus est haec orta, iuuatque
<lb/>Dicere, in hoc ingens est dea nata loco.
<lb/>Scilicet illius (visu mirabile) in auras
<lb/>Parthum exosa, domus vulsa recessit humo.
<pb edRef="112a" facs="4013894_0269"/>
<lb/>Cumque locis diuersa foret, titulosque referret:
<lb/>Vltima picenae nomina gentis habet.
<lb/>Neue sequens aetas mendacia credat: Olympi
<lb/>Hac in nocte illam lambit ab arce iubar.
<lb/>Sed via longa nimis: de ferro proxima dicta est:
<lb/>Ad quam bis senus ducit ab vrbe lapis.
<lb/>Plebs venit, hanc niuea venientem suscipit aede
<lb/>Proxima et irriguis florida vallis aquis.
<lb/>Parsque deae templo, pars graminis errat in herba:
<lb/>Parsque facit foliis, pars sibi veste casas.
<lb/>Sub Ioue pars durat: pars laeta sub arboris vmbra est
<lb/>Hospita sunt aliis oppida iuncta loco.
<lb/>Carmina quaeruntur, sunt hic et pocula curae:
<lb/>Grataque producto gaudia nocte mero.
<lb/>Scilicet et mos est quum quis quoque nascitur idem:
<lb/>Et causam plebs hinc cur agat istud habet.
<lb/>Sunt tamen haec Annae credant qui tradita priscae:
<lb/>Qua Tyberis ripis vnda sinistra sonat.
<lb/>Illi quodque dapes et vina ad festa ferebant
<lb/>Vina ferunt festa conciliantque dape.
<lb/>Sicque secuta suos plebs, quae facit ante vetustas,
<lb/>(Verior haec Anna est) facta priora probat.
<lb/>Hancque prece attollunt: et sunt ad thura frequentes:
<lb/>Cultaque cum nata numera mater habet.
<lb/>Finis erit, laeti redeunt ín tecta canentes:
<lb/>Perque sonant medias esseda versa vias.
<lb/>Vir sue lactenti, fit foemina laeta canistris:
<lb/>Indeque non empto munere rarus abit.
<lb/>Sed cur graia sacris admiscet verba latinis
<lb/>Ara rogor: rursus ne roger ergo canam.
<pb edRef="112b" facs="4013894_0270"/>
<lb/>Attulit Euander (fasti meminere priorum)
<lb/>Attulit Alcides in loca nostra sacrum.
<lb/>Cumque sacro magnos rettulerunt oppida ciues:
<lb/>Vnde notam tellus graecia maior habet.
<lb/>Ara suos ritus mutauit, lingua remansit:
<lb/>A qua nomen adhuc plurima festa ferunt.
<lb/>Adde quoque his, quoties pater est cum Caesare ad aram:
<lb/>Verba suo ritu graia quod illa canit.
<lb/>Hinc hac luce aiunt, solenni carmine sacrum
<lb/>Vina peregrino fundere in aede sono.
<lb/>Nomina sed non dum fuerant data thuscula terrae:
<lb/>Qui daret a Circe natus Vlyssis erat.
<lb/>Esse memor facti dum sic vult, grata vetusti
<lb/>Vtitur authoris vocibus illa sui.
<lb/>Istaque graiorum causa est nunc vera sonorum:
<lb/>Prima licet moris possit habere notam.
<lb/>Functa sed externa es, causam dic musa latinam:
<lb/>Munera pistorum cur sibi virgo petat.
<lb/>An quod vesta illis dabat olim munera flammae?
<lb/>Istaque de flamma nunc sibi mater erat?
<lb/>An dea quod peperit populis ex aethere panem?
<lb/>Ad sacra qui pinguis nomina verus habet?
<lb/>Panem ex arce sua demittere iussit in hostes
<lb/>Iuppiter? et pistor nomine dictus erat?
<lb/>Si nos vera iuuant: si ficta expellimus aris:
<lb/>Et volumus clara nomina luce sequi.
<lb/>Haec arx illa fuit: pane huius vicimus hostes,
<lb/>Pistorum et matri redditur ara deae.
<lb/>Ergo coronatos huic Vesta remittat asellos:
<lb/>Huicque tegant scabras frondea serta molas.
<pb edRef="113a" facs="4013894_0271"/>
<lb/>Quaeque refert multas operum mollita figuras:
<lb/>Trita Ceres cesset: massaque ab igne vacet.
<lb/>Interea virgo sua sint vt farra colonis,
<lb/>Post modo quae gyris aspera saxa terant.
<lb/>Effice pistorum superent in tempora fruges:
<lb/>Inde sit vt sacris hostia multa tuis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="10">
<p>Lux venit, inferias hac poscit mane Senatum
<lb/>Gallia, Narbonis squallida morte ducis.
<lb/>Occidit armorum decus, et spes altera Martis:
<lb/>Pace tua, Caesar qui tibi terror erat.
<lb/>Et potuit primis fera mors saeuire sub annis?
<lb/>Mittere in Arsacidas nec sua tela manu?
<lb/>At saltem vitam sumptis posuisset in armis:
<lb/>Improba mors esses inuidiosa minus.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="11">
<p>Pegasus exequiis venienti luce peractis,
<lb/>Aequoris immisso pectore pellet aquas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="12">
<p>Tunc quoque, de templo modo quae pendebat hirundo,
<lb/>Destituet duro frigora tota viro.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="13">
<p>Virginis ex astro, meruit quod candida partu,
<lb/>Phoebus abit, Libram suscipietque rotis.
<lb/>Quaeritis et tempus: qui splendet ab aethere terris
<lb/>Tertius hoc oriens lucifer, ipse dabit.
<lb/>Quaeritis at non hoc: sed signi quae sit origo:
<lb/>Ergo per hanc solito musa feratur equo.
<lb/>Aeacus, et Minos, Rhadamanthusque, alta silentum
<lb/>Atria perdiderant, arbitriumque fori.
<lb/>At quae perdiderant Michael celer illa tenebat:
<lb/>Arbitrium inque animas, iuraque nactus erat.
<lb/>In solio stabat, tunica formosus et alis:
<lb/>Cogebatque vmbras ad sua sceptra puer.
<pb edRef="113b" facs="4013894_0272"/>
<lb/>Totque aderant ramis quot poma autumnus habebit
<lb/>Frondes quotque solo proxima sparget hyems.
<lb/>Vndique concursu rumpebant septa vocatae:
<lb/>Non secus ac nostra iudicis vrbe solent.
<lb/>Vix poterat quaesita reis, vix soluere lites:
<lb/>Copia iudicium saepe morata fuit.
<lb/>Demum quum ad stantis vertens se iudicis ora
<lb/>E multis, qui aderant, manibus vnus ait.
<lb/>Nos numerare labor grauis est: ne candide iudex
<lb/>Hic sit, age his turbis (nam licet) adde modum.
<lb/>Crimina pondus habent, tenues nos dicimur vmbrae:
<lb/>Eleuet alterna corpora lance manus.
<lb/>Mille licet veniant, peragentur crimina mille:
<lb/>Horaque plus poterit, quam prius vna dies.
<lb/>Ima graues animae subeant, sublimia purae:
<lb/>Expectentque aliae, iudiciumque rogent.
<lb/>Dixerat, affirmat Iudex, libramque poposcit:
<lb/>Qui daret exacta Mulciber arte fuit.
<lb/>Iudicis accitus iussu (nam trusus ad vmbras
<lb/>Stabat, et extremis a Styge cinctus aquis)
<lb/>Protinus accedit, remque ipsam vt sedulus audit,
<lb/>Ordine quae mandas efficiemus ait.
<lb/>Vix ea quum aequato ferro suspenditur illa:
<lb/>Nactaque erat lances molliter vna duas.
<lb/>Accipit hanc miles: librant examina poenas:
<lb/>Et citius dicto manibus aequa patent.
<lb/>Millia cum veniant soluuntur millibus acta:
<lb/>Et data erant minima plurima iura mora.
<lb/>Iusta deus vidit sint lances sydera dixit:
<lb/>Quatuor et totidem promicuere notis.
<pb edRef="114a" facs="4013894_0273"/>
<lb/>Altera sed Boream subit, altera tendit ad austrum:
<lb/>Deque anno constat hac sibi libra die.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="14">
<p>Cras eadem coelo noctes cum lucibus aequat:
<lb/>Atque sibi a facto nomina tempus habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="15">
<p>Luce quoque hac laniis virgo cognomine quercus
<lb/>Lancibus emptori praecipit aequa dare.
<lb/>Praecipiatque licet, manibus non illa sequuntur:
<lb/>Et Stygiam viui fere merentur aquam.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="16">
<p>Mitibus autumnus redimitus tempora pomis
<lb/>Praeparat alterno reddere musta pede.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="17">
<p>Proxima purpureos vbi vultus proferet Eos,
<lb/>Et vaga nocturnos Cynthia soluet equos.
<lb/>Baltheus igne micat, si non tua zona putatur
<lb/>Alma parens, coelo cedat vt omne vetus.
<lb/>Sumpta polo fueras, Thomas non credimus inquit:
<lb/>Dixerat e sinibus decidit illa tuis.
<lb/>Inspicit, et credit, capiensque benigniter illam
<lb/>Sume ait o virgo, iecit et inde polo.
<lb/>Iacta volat, nodoque volans sibi colligit astra:
<lb/>Aethere de summo nunc quibus illa micat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="18">
<p>Quae nota spectabam sit luci danda futurae:
<lb/>Nomina quum elatae vendicat illa crucis.
<lb/>Ergo quisquis ades lustratus flumine viuo,
<lb/>Praecipue hac debes procubuisse die.
<lb/>Qua nocet Adamus, hac audax aruit arbor:
<lb/>Illaque, obest culpis: ista cruore iuuat.
<lb/>Paruit huic pontus: dulci mutauit amara,
<lb/>Plantaque ab Elysio mitia poma tulit.
<lb/>Ista Iosephi olim manibus quae floruit hasta:
<lb/>Regibus haec sceptrum nobile pinus erat.
<pb edRef="114b" facs="4013894_0274"/>
<lb/>Virga eadem Mosi est, anguis iam pendet ab illa:
<lb/>Fortiaque in noxas cornua semper habet.
<lb/>Panditur in ramos sic brachia aperta Iacobo:
<lb/>De Ceti Ionas sic sibi ventre redit.
<lb/>Est eadem victrix: Caesar pro teste loquenti est,
<lb/>Saepe hac qui fisus victor ab hoste redit.
<lb/>Fert et opem miseris, exaudit passa querentes,
<lb/>Firmaque in aduersis grande leuamen habet.
<lb/>Sed vocor ad lucis nomen, curque altera mensis
<lb/>Alterius non est, altera festa dies.
<lb/>Coeperat Assyriam violento Cosdroa bello:
<lb/>It Solymaa, uincit, praedaque ab hoste datur.
<lb/>Omnia cum raperet, lignum rapit arce salutis,
<lb/>Sumque deus dixit si polus ipse foret.
<lb/>Qui mihi ne desit, tollam super aethera turrem:
<lb/>Atque polus demens haec mihi, dixit, erit.
<lb/>Dixerat: et coelo, scelere in sua damna parato,
<lb/>Educit turrem, par erat illa polo.
<lb/>Addidit huic gemmas, vocat idem sydera gemmas:
<lb/>Solis et haec, lunae ceperat illa notam.
<lb/>Sederat haec inter, cruce sacra septus et auro:
<lb/>Iusserat atque sibi thura, merumque dari.
<lb/>Mittit ficta rotis confusa tonitrua nimbis:
<lb/>Saeuaque conscissa fulmina nube iacit.
<lb/>Talis in educta stultus Salmoneus arce
<lb/>Constitit: iratum sustinuitque Iouem.
<lb/>Peruenit Hereacli simulatum numen ad aures
<lb/>Bella mouet: rapuit cum Ioue tecta suo.
<lb/>Sydera deiecit, Solymis redduntur honores:
<lb/>Suntque deo forti signa recepta manu.
<pb edRef="115a" facs="4013894_0275"/>
<lb/>Debita victori properatur pompa triumphi:
<lb/>Qualis vbi in patriam signa Camille refers
<lb/>Contigerat portam, portae (mirabile visu)
<lb/>Protinus oppositae se occuluere fores.
<lb/>Restitit attonitus, dum quae sit causa requirit:
<lb/>Reddita de summo vox erat ista loco.
<lb/>Pone tuos fastus, deus hac inuectus asello est:
<lb/>Linquit equum, nudo progrediturque pede.
<lb/>Facta cano, postes subito patuere, crucemque
<lb/>Intulit: vnde tuos it pia Roma lares.
<lb/>Nomen et ex illo Solymarum sancta tulisti,
<lb/>Hic vbi ob hoc titulos crux dedit ipsa tibi.
<lb/>Ad loca stillabant preciosa opobalsama ligni:
<lb/>Inque manu summi munera patris erant.
<lb/>Isque fuit populo solitus monstrare quot annis;
<lb/>Vna quod Caesar tunc facit ipse die.
<lb/>Ergo quod ingenti Crux est elata triumpho:
<lb/>Miraque dat: festi lux sacra nomen habet.
<lb/>Interea, duplicis ne festi errore trahamur:
<lb/>Mensis ad hanc quoniam tempora quintus habet.
<lb/>Huc ades, ante omnes quae nosti haec omnia Clio:
<lb/>Perque vndam auspiciis dirige vela tuis.
<lb/>Sic ego quum cytharam raptim suscepit, et illa
<lb/>Bis ve ter admoto pectine docta refert.
<lb/>Cum sibi September cum Maius pofceret illam:
<lb/>Fronde virens Maius sic ait, ille tacet.
<lb/>Bis sibi thus lignum, bis thus petit aliger illis
<lb/>Taedia ne fiant, vna det ara sacrum.
<lb/>Altera Pontificis, crucis altera Caesaris, huius
<lb/>Pontifici debent cedere thure foci.
<pb edRef="115b" facs="4013894_0276"/>
<lb/>Quum mihi Crux festum fert, differat aliger aram:
<lb/>Quumque tibi hic tulerit: differat illa suam.
<lb/>Ex illo duplicis ceciderunt taedia festi:
<lb/>Ille Crucem, aligerum sic colit iste suum.
<lb/>Finierat, quoniam nouit me quaerere velle:
<lb/>Sint (scio) quae lucis sydera poscis ait.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="19">
<p>Ipsa quoque, e coelo, velut alto caerula ponto,
<lb/>Argo vela dabit sole ferente diem.
<lb/>Tota nec exoritur nisi tantum prora profundo,
<lb/>Perpetua coelo caetera nocte latent.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="20">
<p>Tempora, libarat laticem quum mane sacerdos
<lb/>Quatuor indicit: sic ea nomen habent.
<lb/>Mensam vt frenat hyems: vt ver compescit amorem:
<lb/>Luxuriae autumnus: fastibus aestus obest.
<lb/>Dicere quaerebam, quum sic dea contrahe velum:
<lb/>Carmine ne vectes non stata sacra tuo.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="21">
<p>Ergo bis herbarum tanget quum summa pruina:
<lb/>Atque bis hanc pratis auferet orta dies.
<lb/>Igne molorcheus tollet leo mitior ora:
<lb/>Icarum longe destituetque canem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="22">
<p>Sic ego: et astabam (ceu fas est) ordine sacris;
<lb/>Audio Tobiae quum pia facta legi.
<lb/>Ireque ad haec castas mirabar mane puellas:
<lb/>Sensit anus, tremula me capit aede manu.
<lb/>Atque ait ad sacrum miraris stare puellas,
<lb/>Annueram, standi causa patebit ait.
<lb/>Ante noua ad tedas Hymenaeum nupta vocabat:
<lb/>Liberat e praeda forte quod ille nurus.
<lb/>Coniugibus felix at nunc Tobia vocatur:
<lb/>Cur ipsae et causas ille vocetur habent.
<pb edRef="116a" facs="4013894_0277"/>
<lb/>Grata puer cari peragebat iussa parentis:
<lb/>Aliger hunc sed tunc qui comitetur erat.
<lb/>Incidit in nuptam veluti sors ipsa iubebat.
<lb/>Coelo illam vnde aiunt praecipiente dari:
<lb/>Perdiderat multos furiis agitata maritos:
<lb/>De facto comitem consulit ille suae.
<lb/>Iusserat iste capi piscem iam Tigris in vnda
<lb/>Qui quoque adhuc pueri cernitur esse manu.
<lb/>Vre ait in thalamo iecur huius tutus abibis:
<lb/>Lisque toro obstabit, nullaque noxa tuo.
<lb/>Haec ille, hic supplex cum coniuge venit ad aram:
<lb/>Igne et aqua iuncti nuptaque virque manent.
<lb/>Tectum ex aede petunt, libant ad limina mella:
<lb/>Libarat iuncta est quum Venus illa viro.
<lb/>Aedibus in mediis laeti conuiuia ponunt:
<lb/>Exercentque nouos in face nocte choros.
<lb/>Venerat in thalamum: Piscis iecur intulit igni:
<lb/>Statque torus, stantem suffiit igne iecur.
<lb/>Quemque tulit: nuptae capiti supponitur ensis:
<lb/>A puero huic coeli crura lauantur aqua.
<lb/>Corpora dant somno, thalamo cum coniuge coniunx
<lb/>Clauditur, affines funera mane parant.
<lb/>Lux oritur: sana surrexit coniuge sospes,
<lb/>Fertur equo, nuptis nunc habet vsus idem.
<lb/>Atque sacro assistunt libant ante hostia mella:
<lb/>Stant epulae, exercent in face nocte choros.
<lb/>Ponitur et piscis, capiti suspenditur ensis,
<lb/>Crura lauant pueri, factaque vt omen habent.
<lb/>Dixerat, et fieri cum nunc sic cuncta viderem,
<lb/>Viue diu dixi: sic mihi fiat, ait.
<pb edRef="116b" facs="4013894_0278"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="23">
<p>Viderat exactas iam quartus Lucifer idus:
<lb/>Creuerat et fastis altera charta meis.
<lb/>Ligni pes effigies patientis stabat ad aram:
<lb/>Forma sit haec dixi, fratribus aequa suis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="24">
<p>Roma tibi gaude cras, spe nisi fallimur ipsa:
<lb/>Publica speratae nuncia pacis erunt.
<lb/>Arma duces ponent: caesaque in foedera porca:
<lb/>Praebebunt placidas, accipientque, manus.
<lb/>Turcaicas Caesar contundet in aequore classes:
<lb/>Stabit et oppresso laurus ab hoste duci.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="25">
<p>Tertia ab oceani quum lux surrexerit vndis:
<lb/>Rursus ad Eustachii tendite vela deae.
<lb/>Illi vestra sacrae referunt certamina leges:
<lb/>Atque chorus plausus per loca vester habet.
<lb/>Iudice ne careant procerum praesentia cauit:
<lb/>Totque ibi sunt Phoebi quot tibi Roma patres.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="26">
<p>Idem forte dies monitor, vectorque malorum est:
<lb/>Qui pompeianam vidit in vrbe manum.
<lb/>Moenia nam incautis cinxerunt ciuibus hostes:
<lb/>Poscitur et Clemens, diripiturque palam.
<lb/>Prima quidem damni facies fuit illa futuri:
<lb/>Me miserum, quantum fecerat illa mali.
<lb/>Ipsa sed irati quid non Iouis arma coercent?
<lb/>Qua licet audaces siste columna manus.
<lb/>Imminet a tergo delicti poena: videtque
<lb/>Illud, inaudito subsequiturque pede.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="27">
<p>Protulerit radios oriens vbi crastinus orbi:
<lb/>Ibit et vt carpat mane viator iter.
<lb/>Macte tuis vuis praelum Matthee parabis:
<lb/>Quas tulit incuruus corbifer ante lacus.
<pb edRef="117a" facs="4013894_0279"/>
<lb/>Nam seu iuncta tuo quod stat vindemia festo:
<lb/>Iura tui mensis seu quia frater habes.
<lb/>Te sibi maturos stringit quum a vite racemos
<lb/>Vinitor, ad lintres, et sua musta vocat.
<lb/>Dumque secat, quoniam vicisti magne dracones:
<lb/>Efficias tutam te rogat angue manum.
<lb/>Blanda nec ascribas culpae tot dicta puellis
<lb/>Moreque campano seria mista iocis.
<lb/>Sic capiti pictis Bacchus suscepta racemis
<lb/>Cornibus e summis det sua serta tuo.
<lb/>Egeris, eque vuis ingens constabit aceruus:
<lb/>Deficientque cadi deficientque lacus.
<lb/>Ne sit is ingratus Martinum, et te inde vocabit:
<lb/>Pinget et in multis nomina vestra locis.
<lb/>Dimidiisque acinis, nigroque, alboque, notabit
<lb/>Signa dei, inque aderis cura secunda dape.
<lb/>Vlmis cincta tuo signabit nomine cellis
<lb/>Dolia: Martini dissoluenda die.
<lb/>Interea passim tremulis currentia riuis,
<lb/>Feruida nudato sub pede musta fluant.
<lb/>Plenaque vt ad sacrum veniant Carchesia Baccho:
<lb/>Pressa ferax multos inquinet vua pedes.
<lb/>Inde quod annales, reuolutaque secula regum
<lb/>A te scripta prius febre leuare putant.
<lb/>Sit grauis autumnus quamuis, non aequus et auster:
<lb/>Indigeant scriptis corpora nulla tuis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="28">
<p>Vna vacat, sanctum lux consecrat altera foedus:
<lb/>Curiaque electos mittit ab vrbe patres.
<lb/>Indixitque diem, fastisque haec tempora scribi:
<lb/>Iussit et e stipula transiliisse focos.
<pb edRef="117b" facs="4013894_0280"/>
<lb/>Vitae causa ignis, superis vicinior idem:
<lb/>Indeque sunt luces, indeque nata salus.
<lb/>Laeta hinc saepe dies illo celebratur et ara:
<lb/>Flamma silet: sanctis ponitur illa focis.
<lb/>Vota iuues quisquis, facies spectatur ab illa:
<lb/>Detque roga vt victas impia turba manus.
<lb/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="29">
<p>Quae patuit dudum, cras coelo zona latebit:
<lb/>Sol iuga flammiferis quum data demet equis.
<lb/>Ante sed aetherius referet sua sydera Coruus:
<lb/>Impelletque alis mane sinister aquas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="30">
<p>At lux quae sequitur populis ostendet aristam:
<lb/>Atque locus causam syderis huius habet.
<lb/>Quod mare, quae tellus, natum de virgine nescit?
<lb/>Legibus errantes expulit ille deos.
<lb/>Esset vt alba focis non amplius hostia taurus,
<lb/>Hostia de ligno languit ipse suo.
<lb/>Atque vt erat pendens, pallentem sanguine solem
<lb/>Fecit, et e summis cedere saxa iugis.
<lb/>Meta aderat vitae, velauit corpus arista:
<lb/>Inque sacrum cessit sanguis et vnda merum.
<lb/>Facta pater vidit spicam formauit in astris:
<lb/>Iussit et in matris virginis esse manu.
<lb/>Vtque prece e sacro cepit sibi nomina missa:
<lb/>Azimon a grais sic quoque nomen habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="31">
<p>Postera lux orta est, sequitur sua signa Bootes:
<lb/>Arctophilax hic est: et noua causa subest.
<lb/>Ante nouos populos, primaeuaque iura ferarum,
<lb/>Eua salutiferi pars erat vna chori.
<lb/>Iussa deus dederat, tunc haec quam tangimus aram,
<lb/>Esto pudicitiae tu mihi testis ait.
<pb edRef="118a" facs="4013894_0281"/>
<lb/>Dicta deus laudat: cui sic si foedera seruas,
<lb/>Gloria foeminei nominis inquit eris.
<lb/>Foedera seruasset: si non ferus auferat anguis:
<lb/>Casta virum cauit: sensit ab angue nefas.
<lb/>Conscia per sacras errabat pallida syluas:
<lb/>Iuncta viro: quum sic quo deus itis, ait?
<lb/>Dixerat exosus, coeloque expellit ab alto,
<lb/>Hique nefas pulsi per loca sola gemunt.
<lb/>Quaque licet nudi corpus, factique parentes,
<lb/>Ista colo victum, quaeritat ille boue.
<lb/>Damnabantque anguem: tandem post secula uicti.
<lb/>Senserunt fati vulnera prima sui.
<lb/>Corpora humus: formae sublimis caetera mundus
<lb/>Accipit acceptis sydera summa dedit.
<lb/>Arctos stella prior, sceleris dux prima, vocatur:
<lb/>Quae sequitur: custos altera nomen habet.
<lb/>Quodque boue et plaustro est vsus dixere Bootem:
<lb/>Polluerant amnes: siccus vterque micat.
<lb/>Causa sit vt rebus, ferus anguis circuit ambos:
<lb/>Cumque illis coelum criminis author habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="32">
<p>Nox abit, et pulsis Aurora reuertitur vmbris
<lb/>Estque dies, tenebrae qua modo noctis erant.
<lb/>Atque eadem diuis ambobus suscitat ignes
<lb/>Perque duas vna est lux sibi festa preces.
<lb/>Quisquis es, et doctus, Phoebea diceris arte:
<lb/>Thura fer hac geminis fratribus ara datur.
<lb/>Noscere quo possis: ex his qui conuenit, et quae
<lb/>Te iubeat certis tradere dona focis.
<lb/>Hic matulam ad nomen, loculos gerit alter eburnos:
<lb/>Est sacra Romano qua via iuncta foro.
<pb edRef="118b" facs="4013894_0282"/>
<lb/>Hos venerere igitur, siue haec seu discitur illa
<lb/>Feceris a proprio numine diues eris.
<lb/>Praecipue his tonsor partes ferat ordine primas:
<lb/>Cum medicas alias non vetet illa manus.
<lb/>Scilicet illorum dextras, artemque tuentur:
<lb/>Rarus ab his nam qui non medeatur erit.
<lb/>Post faciunt cunctis succum vt bene temperet herba:
<lb/>Et quod vix Phoebus Phillyridesque, facit.
<lb/>Cur faciant a me sic vt decet, ordine causam
<lb/>Quaeritis: in promptu est, vestraque vota dabo.
<lb/>Ipse licet Poeon, valeat licet arte Machaon,
<lb/>Siue satus Phoebo, siue Melampus erit.
<lb/>Aut quoscumque olim sibi Graecia docta tulisset:
<lb/>Humana vsi omnes esse feruntur ope.
<lb/>Hi sed coelesti quondam sibi munere freti
<lb/>Siue aegros tangant: assideant ve toris.
<lb/>Vulnera siue manu tractent, cogantque coire,
<lb/>Siue cicatricum tollere signa velint.
<lb/>Corpora sanabant, et certo numine noti
<lb/>Iam poterant meritis templa merere suis.
<lb/>Plurimus ante illos ergo conuenerat aeger,
<lb/>Dant quod opus, dantes praemia nulla petunt.
<lb/>Has modo nunc artes heu quam male saecula tractant:
<lb/>Quamque male a cupidis inde petuntur opes.
<lb/>Venerit, et visit, sequimur, quae forte videbit:
<lb/>Vt medicus dicat munera nolle: volet.
<lb/>Gratus vterque igitur multos releuauerat aegros
<lb/>Foeminaque hos inter nomine Pallas erat.
<lb/>Intumuit Paean: simulatusque ora ministri
<lb/>Caesaris, in fratres protinus arma mouet.
<pb edRef="119a" facs="4013894_0283"/>
<lb/>Exigit hic poenas, Phoebus parat ipse sagittas:
<lb/>Caeduntur, media laurea caede datur.
<lb/>Pellimur e templo tunc Delius inquit, et arte:
<lb/>Et nato iratus praecipit ista suo.
<lb/>Hostes nate vides mea spernere tela: feruntque
<lb/>Templa, horum in vigilem fac: tuus anguis eat.
<lb/>Dixerat haec illi, quam soluitur orbe coluber:
<lb/>Inque aluum summo serpit ab ore viri.
<lb/>Somnus abit, somno dederat nam corpora, surgit,
<lb/>Fit dolor, ad fratrum cum prece currit opem.
<lb/>Venerat, ex aluo tortus deducitur anguis:
<lb/>Et Phoebi a nato fratribus ille datur.
<lb/>In crus virus abit, quantum Paeantius heros
<lb/>Ante tulit: fratres aduocat ille prece.
<lb/>Protinus accurrunt: crus quorum vidit vt alter:
<lb/>Putre, ait, est: celeri subsecuitque manu.
<lb/>Maurus erat functus hesterni sorte sepulchri
<lb/>Pro sano huic sectum quod modo putre datur.
<lb/>Aque viro extincto nuper pes iungitur aegro:
<lb/>Rem cano, nec dictis est dea vana meis.
<lb/>Post ter vt hunc tetigit terque illi carmina dixit
<lb/>Huic et opem afflauit numinis ore sui.
<lb/>Vix admotus erat: quum qualis in arbore ramus,
<lb/>Hic coit, et gemino constitit ille pede.
<lb/>Auctus honor fratrum est, nec corpora sola virorum
<lb/>Sanabant, ipsas sed quoque saepe feras.
<lb/>Cura fit hinc medicis: genus hinc defluxit ethruscum,
<lb/>Nobilium diuum continuitque notam.
<lb/>Perstat adhuc: vatum custos decus orbis et vrbis,
<lb/>Pontificum geminum dum moderatur onus.
<pb edRef="119b" facs="4013894_0284"/>
<lb/>Facta manent horum iam nunc, semperque manebunt
<lb/>Fratres dumque sacri Pieridesque manent.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="33">
<p>Postera mendacem lux promet ab aethere Coruum,
<lb/>Qua sacer est Crater, qua ferus anguis erit.
<lb/>Forte dei iussu Noes deduxerat alnum,
<lb/>Mersaque ab iratis terra madebat aquis.
<lb/>An placata ira est dubitat dum numinis, vndae
<lb/>Signa refer nobis, i nigra dixit auis.
<lb/>Dixit, et e summa patefecit puppe fenestram:
<lb/>Illa hac egrediens iussa secuta, volat.
<lb/>Sicca erat, in numero sed tecta cadauere tellus:
<lb/>Fit mora, Chaonidem tunc quoque mittit auem.
<lb/>Protinus haec ramum felicis gessit oliuae,
<lb/>Serus adest Coruus, se soluitque mora.
<lb/>Ver erat, et lactens pallebat in arbore ficus:
<lb/>Quum pater huic iam me fallere queris? ait.
<lb/>Es quod aquae signo mihi factus perfide mendax,
<lb/>Poena tibi vt par sit, vere sititor eris.
<lb/>Firmat dicta deus, senis et dum facta procurat,
<lb/>Fama hic cum multis sit tibi coruus, ait.
<lb/>Dixerat: ille polo, qua Crater stabat et anguis:
<lb/>Fabula quo caderet, sydere sculptus erat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="34">
<p>Luce quoque hac quisquis, moneo, ne peste capillos,
<lb/>Ni cupis extrema sorde madere die.
<lb/>An sibi quod templi qui sunt ante hostia manes
<lb/>Iusta ferunt, fieri talia turba putat?</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="35">
<p>Cras sibi sed Michael superisque, imisque, benignus,
<lb/>Vnum de festis rite duobus habet.
<lb/>Causa erit et facti, quare sibi quisque cauebit:
<lb/>Puraque praecedant tempora, vt ille iubet.
<pb edRef="120a" facs="4013894_0285"/>
<lb/>Interea, quoniam sic tempora sacra iubebant,
<lb/>Altera distulimus huc tua festa tibi.
<lb/>Ense potens rigido, nitida quoque casside fulgens,
<lb/>Quando rebellantes pellis in antra manus.
<lb/>Ne pars vlla vacet: quae sint huic nomina festo:
<lb/>Cur ue premas monstrum: dum cano: dexter ades.
<lb/>Notus eras: ponat sed qua tibi templa Sipontus,
<lb/>Postulat antistes, instituitque preces.
<lb/>Nox erat, in somnis quum vox audita iacenti est,
<lb/>Garganus templi det tibi signa mei.
<lb/>Adueniunt: vidit pater vt vestigia saxo:
<lb/>Hic locus est inquit: cernite signa loci.
<lb/>Sacra parant: viui surgunt de marmore fontes:
<lb/>Itur ad hos, fusa redditur aeger aqua.
<lb/>Templa iugo posuit, tres illis dedicat aras,
<lb/>Nomen et a facto res tulit ipsa suo.
<lb/>Sederat in summo mundi fabricator olympo,
<lb/>Vidit iniqua cohors, indoluitque simul.
<lb/>Sensit vt ausuros iuuenes noua crimina fratres:
<lb/>Atque gigantea bella parare manu.
<lb/>Mandat vt expellat iuueni, celer induit arma hic:
<lb/>Enseque nudato, corripit altus iter.
<lb/>Inque hostes pendet trepidosque in tartara trudit:
<lb/>Atque meret stygiis arbiter esse locis.
<lb/>Quodque sub vmbram Erebi deformat corpora, et arcet
<lb/>Pro nobis miles, bellaque dura gerit:
<lb/>Monstra pede impellit, manus hastam haec altera lances
<lb/>Fert, alio est de queis reddita causa loco.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="36">
<p>Ponitur huic templum, fuerant qua prata Neronis,
<lb/>Liminaque obrepens foemina mane subit.
<pb edRef="120b" facs="4013894_0286"/>
<lb/>Scilicet Arsacidum cum horrerent vulnera patres,
<lb/>Hic vbi habes populos Appula terra tuos.
<lb/>Conueniunt, et si bello cadat impius hostis,
<lb/>Vrbe sua genio ponere templa vouent.
<lb/>Annuit hic precibus, successit, vincitur hostis:
<lb/>Et Vaticano non procul ara datur.
<lb/>Patribus e multis vnus, quia victor auernum
<lb/>Ille habet, et iudex manibus aequa refert.
<lb/>Iussit vt ascendit genibus qui limina supplex:
<lb/>A styge depressos crimine tollat auos.
<lb/>Ara nec hinc longe locat altera dote puellas:
<lb/>Si memini causas has quoque musa dedit.
<lb/>Tertia cur calicem, et tollit cur signa relatum est:
<lb/>Qua sua, qua piscis nomina vicus habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:9" n="37">
<p>Hac sacra cursores etiam sua luce requirunt:
<lb/>Nuncius est cursor: nuncius ipse puer.
<lb/>Scilicet ille deum: patrum hi mandata sequuntur,
<lb/>Sed colit ille polos, hos sua terra tenet.
<lb/>Ergo dapes ornant: curant et pocula laeti:
<lb/>Causa patet: multae est quod via causa sitis.
<lb/>Vnde patrum quoties se fert argentea mensis
<lb/>Virga: dato est illis imperiosa mero.
<lb/>Pars putat officio quia Gallus praesidet illi
<lb/>Vina dari, haecque aliquem de dape verba loqui.
<lb/>Sancte vigil, cuius tibi nos sic turba sedemus:
<lb/>Scis quoniam referunt quam bene vina pedes.
<lb/>Sic tibi pons placeat: sic vrbs quas tradidit, arae:
<lb/>Sitque tibi moles: tibia sitque diu.
<lb/>Audeat et nullus hesterna luce capillos
<lb/>Pectere: iudaeus sic quoque vicus amet.
<pb edRef="121a" facs="4013894_0287"/>
<lb/>Quosque equites celebras: quorum tibi gloria nomen,
<lb/>Sic referant laudes, accumulentque tuas.
<lb/>Septimus est mensis: tumet et vindemia, quaeso
<lb/>Sit nobis frugum copia, plusque meri.
<lb/>plausu madidae strepit ara coronae:
<lb/>Votaque concussa firmat ab arce puer.
<lb/>Pluribus e mensis remanet mihi lucibus vna
<lb/>Hieronyme et sacro posceris ipse tuo.
<lb/>Itur in exquilias, causa est quod conderis illis
<lb/>Apptior et non est ossibus vrna tuis.
<lb/>Scilicet est aliis vt mons ille altior vnus:
<lb/>Sic virtute pares praeteriisse soles.
<lb/>Interea os triplex es tu quo magna locutus:
<lb/>Si placet ad ripam Tybridis inde refer.
<lb/>Traditur hic templum statque hospes dalmata templo:
<lb/>Hacque tibi ponit debita thura die.
<lb/>Haec eadem mutae lux praebet dona fauillae:
<lb/>An quia Mors oculos cernitur ante tuos?
<lb/>An quoniam nigri iudex praecedit Auerni?
<lb/>Illius hinc moestis lanx sit vt aequa rogis?
<lb/>Sunt tua mirantur qui corpora veste carere
<lb/>Veste quod es lusus facta sed esse putant.
<lb/>Pars ait es Syriae quia soles passus et aestus
<lb/>Pars quia sic veniam tu petis ante deum.
<lb/>Purpura sed summi quoque te contexit honoris
<lb/>Atque tua alludens fert Leo ad ora manum.
<lb/>Gessit idem tergo pro amisso pondus Asello:
<lb/>Et quanti officio nos docet ille fores.
<lb/>Praecipit vt pietas, tuaque vt prudentia cogit.
<lb/>Dosque animi, et virtus pectoris illa tui.
<pb edRef="121b" facs="4013894_0288"/>
<lb/>Prosequerer certe rerum monumenta tuarum
<lb/>Consiliisque esset debita cura meis.
<lb/>Omnia clara tuis sed cum sint acta libellis,
<lb/>Vanum erat haec causis carminibusque loqui.
<lb/>Restat, habes quoniam doctoris nomina summi:
<lb/>Abstulerit musis te licet ara meis.
<lb/>Hoc opus, et mensis, quem nostro carmine soluis:
<lb/>Perpetuo curae fiat vt alme tuae.
<lb/>Explicit liber nonus.
<pb edRef="122a" facs="4013894_0289"/></p></div></div>
                
                
<div type="textpart" subtype="book" xml:base="urn:cts:latinLit:stoa0367.stoa001.ogl-lat1" n="10"> 
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="1">
<p>In hoc mense Octobri, qui Domitianus dicebatur, quod in eo Domitianus Imperator natus esset: octauus numerus de anno Romuli verus, verior verificatur in octaua aetate futura: in qua omnes renascemur, resurgendo, et a mortuis redeundo. Estque igitur sacer mensis hic apud Christianos illi aetati in qua domitis hostibus, et non ita credentibus, a Christo iudicabimur. Tutela olim Martis, nunc Simonis Apost.
<lb/>Quaeritis vnde notam praesens sibi mensis habebit:
<lb/>A numero seruat nomina prisca suo.
<lb/>Paruaque subsequitur decimis data saecula lunis
<lb/>Et sua sortitus iura minora tenet.
<lb/>Praeteritisque sui Martis, Venerisque calendis
<lb/>Aque senum et iuuenum conditione procul.
<lb/>Tradita Quintili et Sextili tempora linquens
<lb/>Septime ab octauo te videt iste loco.
<lb/>Alteriusque licet fuerit stimulatus honore
<lb/>Ad data constanti pectore signa manet.
<lb/>Nullaque cura fuit: numeri dum nomine laetus:
<lb/>Tempora cum titulo continuare ducis.
<pb edRef="122b" facs="4013894_0290"/>
<lb/>Nam foret in precio cum gratia magna potentum:
<lb/>Altaque Maiestas, claraque fama ducum.
<lb/>Horum facta sui possent vt scire nepotes,
<lb/>Quaerebant titulis saecula longa dare.
<lb/>Coeptaque digestis hinc poni nomina fastis:
<lb/>Temporaque ascribi, distribuique nota.
<lb/>Sic datus Augusto, sic magno mensis Iulo:
<lb/>Hoc et erant digni posteritate legi.
<lb/>Hincque Titi frater, dominusque deusque vocari
<lb/>Dum cupit: ex illis tertia iura tulit.
<lb/>Qui quoniam hoc ortus fuerat, quia victor in illo:
<lb/>Hunc quoque constituit rebus habere suis.
<lb/>Nempe triumphanti dederat Germania laurum:
<lb/>Et noua September nomina nactus erat.
<lb/>Quum sic, natalis quoniam meus alter ab illo est,
<lb/>Iam sit et October Dommitianus, ait.
<lb/>Dicti aderant menses, sed neuter mansit in anno:
<lb/>Quodque olim ante ducem, nunc quoque nomen habent.
<lb/>At quia sacra cano veteres non qualia vates:
<lb/>Fas erit hic etiam munus vt inde ferat.
<lb/>Expulerat fraudes deus huc demissus ab alto:
<lb/>Reddideratque omnes rebus et ore suos.
<lb/>Scilicet immanem monitu superauerat anguem:
<lb/>Authorem et sceleris legibus vltus erat.
<lb/>Pertuleratque odium, liuoris passus et arma,
<lb/>Pro populo occiderat victima vera suo.
<lb/>Luridaque horrebant victorem tartara regem:
<lb/>Atque erat inuito viuus vt ante cane.
<lb/>Tempus quum inquit, erit quo corpora vestra redibunt:
<lb/>Iudicii faciem sed subitura mei.
<pb edRef="123a" facs="4013894_0291"/>
<lb/>Ergo quod illius Maiestas iura parabit:
<lb/>Et precium meriti maxima cuique dabit.
<lb/>Octauo hic mensis nunc tempora debeat aeuo:
<lb/>In quo nostra laeuis corpora reddet humus.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="2">
<p>At sit vt octauis de coelo prospera coeptis:
<lb/>Et regat impulsae per freta vela rati
<lb/>Tollit clara polo prima se luce corona:
<lb/>Syderis et causam candida virgo facit.
<lb/>Iamque parens axem formosa intrarat Olympi:
<lb/>Grandeque in assumpto corpore numen erat.
<lb/>De solio quum sic superis ad verba vocatis,
<lb/>Natus ait: diuum caetera turba silet.
<lb/>Gaudia (ceu par est) coelestes sumite mecum:
<lb/>Muneraque ad matris ora referte meae.
<lb/>Haec est illa suo quae impleuit numine regnum:
<lb/>Quaeque vetat nostras sorte vacare domos.
<lb/>Quod modo pollicitus sum, coelum maxima cepit.
<lb/>Et regina manu debita sceptra tenet.
<lb/>Restat vt imponam capiti de more coronam:
<lb/>Quam ferat e summo conspicienda polo.
<lb/>Atque nouem quoniam coelum patet orbibus orbi:
<lb/>Quamlibet e gemmis splendeat illa nouem.
<lb/>Sederat illa loco, cepit quum e sole coronam:
<lb/>Et capta tales edidit ore sonos.
<lb/>Vt taceam ante chaos quod tu cum patre sedebas:
<lb/>Quodque mihi e multis millibus vna parens.
<lb/>Quodque in me nato tu mater cognita virgo:
<lb/>Quod duce te dicor morte piasse nefas.
<lb/>Vana Ariadneae fiant vt signa coronae:
<lb/>Fabula quae ignaros prisca fefellit auos.
<pb edRef="123b" facs="4013894_0292"/>
<lb/>Accipe coelestis iam praemia debita lactis:
<lb/>Sitque tibi solis tota corona mei.
<lb/>Quae, quoniam ille nouem mundi terit orbibus arces
<lb/>Digna quibus sola es: ter tibi terna micet.
<lb/>Dixit, et imposuit capiti vix ille sedentis,
<lb/>Quum quot erant gemmae tot micuere faces.
<lb/>Ex illo et, facti sint vt monumenta, puellae:
<lb/>Huius habent vitreas relligione notas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="3">
<p>Ecce polo octauis modo quae splendere calendis
<lb/>Coeperat, Aurora tota sequente micat.
<lb/>Ipse sed agrestis videt hanc dum mane supinus
<lb/>Et quae sint secum tempora forte putat.
<lb/>Strimoniae cinxere grues longo ordine coelum:
<lb/>Ostendit clamans, continuitque manum.
<lb/>Atque dies inquit iam sementina rediuit
<lb/>Hactenus, et iunctos increpat ille boues.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="4">
<p>Altera post primam lux latas lumine terras
<lb/>Sparserat, et rebus non color vnus erat.
<lb/>Ad sacra poscebat patefacto limine diuus
<lb/>Thura: deus plagas cui dedit ipse suas.
<lb/>Inque vicem tenerae properabant mane puellae
<lb/>Qua petit irriguas pensilis hortus aquas.
<lb/>Siue quod instar in his frons stigmatis ipsa rubebat:
<lb/>Quod prius a fixo numine sanctus habet.
<lb/>Vulnere seu sacro circum manante cruore
<lb/>Huic quod corpus hyat flos vt hyare solet.
<lb/>Quaelibet ex illis flores ponebat in horto:
<lb/>Graia quibus gratae nomina frondis erant.
<lb/>Quodque insunt sanctis radiantia vulnera plantis:
<lb/>Apta erat haec herbis arboribusque dies.
<pb edRef="124a" facs="4013894_0293"/>
<lb/>Temporaque haec olitor, haec obseruabat arator.
<lb/>Ille olus vt ponat semen et iste solo.
<lb/>Hoc et qui ramum ramo, ingeniosus adoptat:
<lb/>Arboribusque infert poma aliena facit.
<lb/>Quaque ibas cultos referebant semen in agros
<lb/>Et iuga portabant, duraque aratra boues.
<lb/>Verbaque erant vulgi: Francisco semina mitto:
<lb/>Atque illa optabat condere arator humo.
<lb/>Mane erat, et diui stabant, solennia templo:
<lb/>Cum face erant flores et senis ante pedes.
<lb/>Ingreditur sacram ille aedem et prope limina sancta
<lb/>Sparsus aqua accensos constitit ante focos.
<lb/>Liba sacrum dederat, tauros adiungit aratro:
<lb/>Perque nouos sulcos semina lecta iacit.
<lb/>Dumque iacit, cupidus segetis sit laeta precatur:
<lb/>Perque nouos sulcos prospera verba refert.
<lb/>Inde hac ruricolas affatur voce iuuencos.
<lb/>Pergite sementis vota peracta dabit.
<lb/>Plena coronatos tunc ad praesepia sistam:
<lb/>Sentiet et nullum vomere vulnus humus.
<lb/>Sic ait: et demum post hac semente peracta
<lb/>Gaudet, et agricolis ocia bobus agit.
<lb/>Cum tamen ante Ceres fuerit dea prisca colonis:
<lb/>Terraque: queis semen votaque certa dabant.
<lb/>Postulor huic vsus dederit cur talia, frater
<lb/>Et mendicatum cur petit ore cibum.
<lb/>Optant quodque alii, tantoque labore paratur:
<lb/>Aes cur ille putat tangere triste nefas.
<lb/>Cuncta canam, mons est, veteres dixere Lauernam:
<lb/>Turba lauernicolas nominat vnde patres.
<pb edRef="124b" facs="4013894_0294"/>
<lb/>Est specus hic ingens: vastumque recessibus antrum:
<lb/>Vixque homini rupes, vix adeunda feris.
<lb/>Inspicias saxum praecinctum horrentibus vmbris:
<lb/>Inspecto, affirmes numen inesse loco.
<lb/>Hoc pater incoluit, festum prope culta ferebat
<lb/>Ara crucis, quum sic supplicat ante deum.
<lb/>Si mihi pura fides, tua si mandata secutus:
<lb/>Te vt venerer, supplex haec pius antra colo.
<lb/>Sis licet immensus: sim quamuis ipse pusillus:
<lb/>Da deus vt plagas sortiar ipse tuas.
<lb/>In prece sic fuerat tendens ad sydera palmas:
<lb/>Quum subito ardentes promicuere faces.
<lb/>Suspicit, huic genius: Seraphim sacra nuncupat aetas:
<lb/>Quum sic, vnde senex nomina cepit, ait.
<lb/>Ille ego sum cuius te transformabis amore,
<lb/>Vt transformatus vulnera nostra feras.
<lb/>Signifer atque meus terrebis numine manes:
<lb/>Sanctaque eris nostrae tu quoque cura foris.
<lb/>Non tibi certa domus, non aeris diuitis vsus
<lb/>More auium optati sorte fruere cibi.
<lb/>Quum libet agricolis demittes aethere nimbos:
<lb/>Et poterís nubes voce fugare tua.
<lb/>Inde tibi ad sacrum florebit vinea nostrum:
<lb/>Quumque voles per me facta erit vnda merum.
<lb/>Dixit: eratque deus, tremuere cacumina montis:
<lb/>Visaque erat patris lambere flamma caput.
<lb/>Vt poterat, spectat pectusque alasque loquentis
<lb/>Atque deum agnoscit, signaque certa dei,
<lb/>Inde suum passo summittit corpore vultum:
<lb/>Mira cano, quino vulnere scriptus erat.
<pb edRef="125a" facs="4013894_0295"/>
<lb/>Quales mane, noui, sole ingrediente fenestram:
<lb/>Se radii effundunt: impediuntque domum.
<lb/>Haud secus ipsa dei ligno exorientia fixi
<lb/>Vulnera, tunc artus impediere viri.
<lb/>Numinis his tactus stabat patientis imago:
<lb/>Ictus perque manus pectora perque pedes.
<lb/>Festa quod ergo senis prope sementina petebat
<lb/>Semina: quod viuit fruge, latetque deus.
<lb/>Quodque dei ille esset lethum pia forma ferentis:
<lb/>Corporeque haererent vulnera, vt herba solo.
<lb/>Vt decet, agrestes sibi rem traxere minores:
<lb/>Pro Cerere et terra dant sua thura seni.
<lb/>Atque suis sulcis quum semina mandat arator:
<lb/>Da pater his auctus, proueniantque rogat.
<lb/>Tempore dehinc imbres veniant et tempore soles
<lb/>Anteque dum serimus sit sine nube dies.
<lb/>Atque vbi iam foeti fuerint sementibus agri:
<lb/>Spica sit his pinguis, luxurientque minus.
<lb/>Sic sed vt ipsa seges, procul a rubigine crescat:
<lb/>Dumque haeret nullo procubet vsta gelu.
<lb/>Verbaque, quae antiqui dicebant ante coloni:
<lb/>Addit, et huic melius tradere farra putat.
<lb/>Sacraque quod Cereris fuerant communia Baccho:
<lb/>Vndam quodque nouo verterat iste mero.
<lb/>Proxima subiungit, fac vinea certet aristis:
<lb/>Calcatisque vuis plurima musta fluant.
<lb/>Fecerit vua merum, complebunt horrea messes:
<lb/>Quae petat inde tuus dona minister erunt.
<lb/>Area qua diues, diues vindemia fiet:
<lb/>Vsque licet poscat, tempore vota feret.
<pb edRef="125b" facs="4013894_0296"/>
<lb/>Dixerat, euenit, tutela fit ille colonis:
<lb/>Pauper erat, ne sit, dona rogator habet.
<lb/>Temporeque aut agris errat, datque area fruges:
<lb/>Aut quacumque lacus feruida musta tenent.
<lb/>Aut fora inops intrat: lustratque aliena per vrbem
<lb/>Limina, et obliquo postulat ore cibum.
<lb/>Et modo habet peram: modo onustum ducit asellum:
<lb/>Res aut poscit emi: cum minus aera petat.
<lb/>Scilicet aere emptus deus est, corrumpimur auro:
<lb/>Hincque nefas nummum tangere triste putat.
<lb/>Vnde sed est habitus, quis cinctum repperit ipsum:
<lb/>Cur ue illis velent vincula rara pedes.
<lb/>Quid ve breuis tonsura, tegat cur summa cucullus
<lb/>Cur nota versa placet, vitaque parca, canam.
<lb/>Venerat huic aetas, animus, moresque iuuentae:
<lb/>Vanaque nec curis tempora certa suis.
<lb/>Seu superis visum sic, vt sua sacra iuuarent:
<lb/>Seu quia non alio sydere natus erat.
<lb/>Confusae tactus vitae, morumque pudore,
<lb/>Pectore concepit numina sacra suo.
<lb/>Atque deo plenus populos vrbesque perosus,
<lb/>Deseruit celeri patria tecta fuga.
<lb/>Dum fugit inquit: opes sunt nobis causa malorum:
<lb/>Diues erat pauper maluit esse deus.
<lb/>Contigerat syluas, semotaque lustra ferarum:
<lb/>Ergo quae laedunt, abiiciamus ait.
<lb/>Corporeque imprimis preciosus cedat amictus:
<lb/>Quicquid et ad cultus criminis ante fuit.
<lb/>Causa mihi erroris deponite vincula plantae:
<lb/>Iteque iam nudi per loca nuda pedes.
<pb edRef="126a" facs="4013894_0297"/>
<lb/>Quique vagi circum funduntur colla capilli:
<lb/>Tempora sint circum parua corona mihi.
<lb/>More meo agresti capiti tollatur amictus:
<lb/>Tortilis in nodos cingula funis eant.
<lb/>Ne ue mihi possit nomen quoque voce nocere:
<lb/>Dictus Ioannes non ero, francus ero.
<lb/>Et quia mensa trahit: trahit et nos potus ab ara:
<lb/>Nota sit vt primi sic quoque causa cibi.
<lb/>Praebeat herba dapes, currentia flumina potum:
<lb/>Antra domum, studium sydera, saxa torum.
<lb/>Dixerat: et laetus paucis viuebat in antro:
<lb/>Ordinis et factus causa minoris erat.
<lb/>Venit in exemplum: ceperunt iura ministri:
<lb/>Inque habitus toto corpore sanctus erat.
<lb/>Sic mores venere pii: sic sydera curae:
<lb/>Hac via ad Elysium lege reperta fuit.
<lb/>Quo fugit heu, ritus? mutarunt saecula factum:
<lb/>Peneque secessit sanctior ille furor.
<lb/>Scilicet et longo pietas corrumpitur vsu:
<lb/>Moribus et sanctis longa senecta nocet.
<lb/>
<lb/>Nam quibus ah, fuerant soleae satis ante salignae:
<lb/>Molliter in plantas rursus aluta redit.
<lb/>Exquiruntur opes, et equus, torus vnus et alter:
<lb/>Atque placet rerum commoditate frui.
<lb/>Aera manu tangunt, paupertasque illa recessit:
<lb/>Si placet, ad fratres iam precor illa redi.
<lb/>Dicta quoque ipsorum patientia filia fratrum:
<lb/>Hei mihi, quam raros nunc habet illa patres.
<lb/>Sed quo culpa ruis? iam mos, reuocatur et ordo:
<lb/>Numineque hoc factum credimus esse dei.
<pb edRef="126b" facs="4013894_0298"/>
<lb/>Stant pede, sed nudo, lana fit acutus amictus:
<lb/>Atque placet squallor, tectaque plena situ.
<lb/>Mensaque sunt frondes: potus quasi fluminis vndae:
<lb/>Et mendicatus, panis in ora cibus.
<lb/>Vasa rubens tellus: hirsutae stragula pelles:
<lb/>Nudaque arenosi fluminis vlua torus.
<lb/>Liuor et vt latret, reuocata est vita minorum:
<lb/>Grataque principibus, numinibusque manet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="5">
<p>Hinc vbi iam radios Hyperion ducet ab undis:
<lb/>Aureaque igniferos ad iuga iunget equos.
<lb/>Ipsa licet pluuio lux humida palleat austro:
<lb/>Pleiades vtque micent non tamen imber erit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="6">
<p>Ast vbi iam plenis veniet lux vltima nonis
<lb/>Idibus et non dum fulserit orta dies.
<lb/>Mane deum matris coelo exoriente corona:
<lb/>Cuncta quibus subsunt, agminibusque petunt:
<lb/>Flatibus aeolii mutant sua limina venti,
<lb/>Quisquis es, in portum qui mare findis, abi.
<lb/>Illi vt mutantur, sic mutant aequora fluctus.
<lb/>Nec facies horum est vna, nec vna maris.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="7">
<p>Qui capit a nonis venientes lucifer idus,
<lb/>Hunc Romane caue, fluctibus ater erat.
<lb/>Siue quod exceptis iratus sordibus, amnis
<lb/>Intulit vltrices in loca nota manus.
<lb/>Siue quod hesternis veniebat ab imbribus auctus:
<lb/>Lux erat in fatis haec quoque Roma tuis.
<lb/>Scilicet in proprium conuertit cornua vulnus:
<lb/>Deucalioneis ille superbus aquis.
<lb/>Ergo per arua furens torrente potentior omni
<lb/>Turgidus epotis magna sonabat aquis.
<pb edRef="127a" facs="4013894_0299"/>
<lb/>Cum stabulisque pecus, syluasque, et saxa trahebat:
<lb/>Vorticibus densis flexus ab amne latus.
<lb/>Tectaque deiiciens, per templa ruebat, et aras:
<lb/>Agmine damnosus fluminibusque ferox.
<lb/>Atque deo inuito, coeloque iratus, et vrbi,
<lb/>In multis aestu trux erat ille locis.
<lb/>Illaque mugitu implebat, terrensque fugansque
<lb/>Liber vt in septis taurus arena tuis.
<lb/>Pars pede, pars celeri quaerebat cedere cymba,
<lb/>Pars sua clamabat, mersa quod amne domus.
<lb/>Pluribus heu colles, et culmina tecta fuerunt:
<lb/>Aedibus obsessis vel via pontus erat.
<lb/>Pro populo pisces tractus habuere viarum
<lb/>Fasque erat in media lintribus vrbe vehi.
<lb/>Interea, superante suis incursibus amne,
<lb/>Gurgide ab iniecto diripiuntur opes.
<lb/>Alta quidem quondam vix duro victa sub hoste
<lb/>Roma, per excidium tam fera damna tulit.
<lb/>Talibus Aeacides, conuersa viribus hasta,
<lb/>Oppressit phrygias ad Simeonta manus.
<lb/>Denique diffusas sibi ripa coercuit vndas:
<lb/>Additus et fastis lucifer ater erat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="8">
<p>More tuo excessus tulerant iam Nile tabellas:
<lb/>Alteraque in roseo venerat axe dies.
<lb/>Quum modo quae coelo tulerat radiantia Cetus
<lb/>Rostra, sub aequoreas illa ferebat aquas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="9">
<p>Tertia vbi aspiciet prono fugientia mundo
<lb/>Sydera, res radiis restituetque dies.
<lb/>Pomifer autumnus spatio se diuidet aequo:
<lb/>Par et praeterito quod venit illud erit.
<pb edRef="127b" facs="4013894_0300"/>
<lb/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="10">
<p>Dux quoque lanigeri gregis illo tempore coelo
<lb/>Cedet, et Oceani vellera tinget aquis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="11">
<p>Quam bene Roma tuus ceu missus ab aethere pastor
<lb/>Tunc et commissas sanctus habebit oues.
<lb/>Scilicet vt lassis posset succurrere rebus:
<lb/>Pro grege iam pridem numine lectus erat.
<lb/>Nam vix grande senex penetrale intrauerat: inde
<lb/>Reddita quum vox est, vrbs habet alma patrem.
<lb/>Atque mora optatis nocte est non amplius vna:
<lb/>Amplius amissas ne quereremur opes.
<lb/>Ergo suos currus Phoebus properantius egit
<lb/>Gaudiaque ad rerum praecipitauit aequos.
<lb/>Cernite iam dignis quam nunc tribuantur honores
<lb/>Paceque Maiestas quam quoque magna redit.
<lb/>Nempe tuus titulus rerum est mensura tuarum
<lb/>Ocia dum terris, ocia reddis aquis.
<lb/>Fratribus e geminis hinc Paule es Tertius idem:
<lb/>Nomen et hic, claues tradidit ille suas.
<lb/>Nullus enim poterat moderantius aequore tanto
<lb/>Ad portum Cymbae tradere vela tuae.
<lb/>Te penes imperii diuini cura manebit:
<lb/>Haec tua digna domus frena tenere manu.
<lb/>Coelesti interea mente haec dum sancte gubernas:
<lb/>Et te Roma decus sanguinis esse putat.
<lb/>Felix terra diu, serum te cernat Olympus:
<lb/>Natalemque tuum nunciet ara frequens.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="12">
<p>Idibus e toto restant tres ordine luces:
<lb/>Scorpius et media de tribus optat iter.
<lb/>Tristia deflebat Pharios Iudaea per agros:
<lb/>Vera canam, dictis fabula nulla meis.
<pb edRef="128a" facs="4013894_0301"/>
<lb/>Fas vt erat magnos deducere monte capellas:
<lb/>Atque humiles reges tunc habitare casas.
<lb/>Forte greges viridi pascebat gramine Moses:
<lb/>Rureque mulcebat carmine doctus oues.
<lb/>Ecce polo rutilas vidit descendere flammas:
<lb/>Inque ipsum labi, conuoluique rubum.
<lb/>Augur erat: quercus sit vt recubabat in vmbra:
<lb/>Surgit humo prudens, prodigiumque notat.
<lb/>Proximus accedit, spectatque, stupetque, videndo:
<lb/>Siste gradum subito quum facis ignis ait.
<lb/>Siste gradum repetit (flammam prope venerat ille)
<lb/>Sacra deo, haec nudo est terra adeunda pede.
<lb/>Constitit admonitus, soluitque hic vincula plantis:
<lb/>Fitque prope, at vultum tendere flamma vetat.
<lb/>Quod licet in gremio frontem deponit, et ora:
<lb/>Quodque petis dixit, te rogo flamma mone.
<lb/>Tunc ea scis inquit, mea plebs Nili errat in agris:
<lb/>Tuta sit vt per te regis ad ora veni.
<lb/>Dicque deum timeat, dic nostris consulat aris:
<lb/>Summaque, sit populo parcat ut ille meo.
<lb/>Mollieris dictis: iuga sint mihi proxima templum:
<lb/>Thura quibus flammis, et bouis exta dabis.
<lb/>Finierat: signum uerus da credar ut inquit:
<lb/>Dic ait, in dextra quid tibi? uirga refert.
<lb/>Proiice; proiecit, proiecta exiuit in anguem:
<lb/>Accipe ait, cepit, uirgaque ab angue redit.
<lb/>Conde manum gremio, iussum facit: attrahe dixit:
<lb/>De gremio putrem rettulit ille manum.
<lb/>Conde iterum dixit, condit, rursum extrahe, traxit
<lb/>Reddita quum proprio dextra nitore fuit.
<pb edRef="128b" facs="4013894_0302"/>
<lb/>Dicta recusabit, haec dixit signa mouebunt:
<lb/>Primaque si renuent, vota, secunda dabunt.
<lb/>Dixerat: in tenues quum flamma euanuit auras:
<lb/>Restitit et viridis, ceu rubus ante fuit.
<lb/>Vesper erat, longis clauduntur ouilia septis:
<lb/>Obuius et fratri mane peracta refert.
<lb/>Regis ad ora abeunt: Pharaonis nomina regis:
<lb/>In superos quo non durior alter erat.
<lb/>Vt venere ferunt mandatum, signa requirit:
<lb/>Tunc sic ille, deo si datur ara, dabo.
<lb/>Ara sed haec mons sit, non fallam rettulit, ara
<lb/>Mons erit, a signis si mihi verus eris.
<lb/>Proiicit hic virgam, tortum formatur in anguem:
<lb/>Abnuit, e gremio rettulit ille manum.
<lb/>Risit facta ferox: dum ridet mandat adesse
<lb/>Haec dare qui magico carmine doctus erat.
<lb/>Condiderat dextram, pariterque retexerat illam:
<lb/>Facta eadem et vera visa fuere fide.
<lb/>Iecit ut hic geminas uirgas, riguere dracones:
<lb/>Iecerat hic unam, deuorat una duas.
<lb/>Ira ducem tetigit, rubuitque hoc omine uinci:
<lb/>Vota negat, Moses sit deus ultor ait.
<lb/>Vix ea finierat, quum summi uertice coeli
<lb/>Constitit, et terrae protulit ista deus.
<lb/>His ego te manibus tellus si mole redemi:
<lb/>Cumque feris, montes, fluminaque ipsa, dedi.
<lb/>Vt colar, et nostras non desint exta per aras:
<lb/>Liberaque ad sanctam gens mea pergat humum.
<lb/>Quae moueant diri praecordia ferrea regis
<lb/>Monstra feras: monstris ora nec una dabis.
<pb edRef="129a" facs="4013894_0303"/>
<lb/>Dixerat, a dicto Nili septemplicis alueus
<lb/>Fundit aquas, fusis terra madescit aquis.
<lb/>Inque modum matris, diuersas concipit intus
<lb/>Imbre feras: culices haeque fuere prius.
<lb/>Admiratus erat, durusque irriserat illos
<lb/>Rex, deus et dixit nomen inertis habet.
<lb/>Quum subito diri sinuosis orbibus angues
<lb/>Attolluntur humo, regis et ora petunt.
<lb/>Spectat, et heus cedens vos dudum vidimus, inquit,
<lb/>Rursus humus nixa est: Scorpius ortus erat.
<lb/>Prosilit in regem letalis acumine caudae,
<lb/>Ille timet, motus iussa timore facit.
<lb/>Tunc deus en regem commouit Scorpius, inquit:
<lb/>Paruit et tellus, monsque fit ara mihi.
<lb/>Fas vt erit, rerum fieri monumenta iubemus:
<lb/>Vix ea, quum coelo transtulit ille feram.
<lb/>Atque vt erat regi metuendus Scorpius: illic
<lb/>Sic sibi bis stellas quinque nouemque tulit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="13">
<p>Proximus aetherias vbi curru ascenderit arces
<lb/>Phoebus, et in nitidis aureus ibit equis.
<lb/>Ora licet coelet condatque in nubila vultum:
<lb/>Non dabit e coelo, quas minitatur, aquas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="14">
<p>Roscida Tithoni rorare vbi coeperit vxor:
<lb/>Pictaque luciferis frena dabuntur equis.
<lb/>In mare prosiliet geminis de piscibus alter:
<lb/>Natalesque suo more natabit aquas.
<lb/>Est sed vter quaeris, non est hic proximus austro:
<lb/>Vt taceam qui sit: iam puto notus erit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="15">
<p>Candidus auratos radios quum effuderit orbis:
<lb/>Aurora et biiugis vecta redibit equis.
<pb edRef="129b" facs="4013894_0304"/>
<lb/>Si quis erit, laeuam qui coxam in virgine quaerat:
<lb/>Dicet heri micuit, hac latet illa die.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="16">
<p>Hinc vbi ter tenebras Hyperion luce fugarit:
<lb/>Cunctaque reddiderit gentibus orta dies.
<lb/>Est pueri in Luca iam vestra merenda caduca:
<lb/>Plebs ait: indicium cui noua ficus erat.
<lb/>Plebs licet haec dicat, tamen illam saepe requirunt,
<lb/>Atque obstant verbo, comminuuntque fidem.
<lb/>Interea a ferula reuocantur mane magistri:
<lb/>Plusque hoc quam dudum rapta merenda dolet.
<lb/>Ergo deae plectrum, studiumque, resumite vestrum:
<lb/>Et noua compositis ponite serta comis.
<lb/>Inque chorum et numerum secretaque ad antra redite:
<lb/>Lux quoque vos quoniam versibus ipsa vocat.
<lb/>Et quia seu leges, seu carmina forte placebunt:
<lb/>Hic capit aonias mollis arena deas.
<lb/>Pectora doctorum praecedant sacra virorum:
<lb/>Ardor ab his studiis eliciendus erit.
<lb/>Quicumque ergo illis nomen profitetur et artem
<lb/>Det positis supplex thura precesque focis.
<lb/>At tu quem sacri vates finxere iuuencum
<lb/>Altera qui et Phoebi munera pictor habes.
<lb/>Ipse mone, doctae cur intermissa sorores
<lb/>Tempora, te studiis adueniente, petunt.
<lb/>Haec ego, mugitu quum protinus impulit auras:
<lb/>Atque oculos bouifer constitit ante meos.
<lb/>Inque suum ex illo conuertens lumina vatem.
<lb/>Edidit hos placidos ore priore sonos.
<lb/>Instruat vnde tuum Romani conditor anni
<lb/>Musa opus, hos memori percipe mente sonos.
<pb edRef="130a" facs="4013894_0305"/>
<lb/>Vt patribus studium nostris fuit ante sacrorum:
<lb/>Sic amor augendae relligionis erat.
<lb/>Multaque priscorum fuerant quae condita fastis:
<lb/>Ad sacra traxerunt plebe sinente sua.
<lb/>Ante quod his igitur Quintilis prima vacabat:
<lb/>Proxima quod soli terga leonis erant.
<lb/>Ipse suum sceptrum ponebat mane senator:
<lb/>Nec fora Marte aderant litigiosa suo.
<lb/>Quaeque suo cantu lassarant antra sorores:
<lb/>Ocia quaerebant tempore certa lyrae.
<lb/>Ritus ab his veterum nostros descendit in annos:
<lb/>Factaque posteritas prisca secuta nouis.
<lb/>Scilicet alterno succedunt cuncta labore:
<lb/>Et nihil est quod non constet in orbe vice.
<lb/>Aspice vt hybernis veniat post lucibus aestas:
<lb/>Vtque locos mutet noxque, diesque, suos.
<lb/>Ergo quod Octobris reuocabant idibus acta:
<lb/>Idibus Octobris quod sacra iuncta mihi.
<lb/>Patribus hinc visum reuocare huc tempora nostris
<lb/>Atque mihi hos titulos, officiumque, dare.
<lb/>Hinc nunc ora meam facundus soluit ad aram:
<lb/>Inque artes laudes eloquiumque facit.
<lb/>Stantque mihi electi, dum mens placatur Olympi:
<lb/>Curaque fit studiis me veniente nouis.
<lb/>Finierat, vates te cum pictore salutat:
<lb/>Num ne inquam et vates tu quoque pictor eras?
<lb/>Ne mirere inquit, par est pictura poesi:
<lb/>Quodque manu pictor voce poeta facit.
<lb/>Est et Homerus idem, rem si petis, est et Apelles:
<lb/>Dum canit hic versus: dum linit ille notas.
<pb edRef="130b" facs="4013894_0306"/>
<lb/>Saxa nec a coelo nisi primum picta cauantur:
<lb/>Hoc facit ex auro qui quoque texta notat.
<lb/>Denique si inspicies: rara est ars: pingere quae non
<lb/>Visa sit ipsa prius quam sibi tractet opus.
<lb/>Inde mihi artifices non nulli munera debent,
<lb/>Ne pateat tantum vatibus ara meis.
<lb/>Dixerat, et dictis rerum quaesita patebant:
<lb/>Caetera quum hac instans voce secutus eram.
<lb/>Verum culta locis tua cum sit pluribus ara:
<lb/>Dic tibi in alterius cur damus aede preces?
<lb/>Luce tua Eustachius thus et Capitolia poscunt:
<lb/>Hicque est causidicis, vatibus ille locus.
<lb/>Sit licet ara mihi non vno tradita templo:
<lb/>Fas erat hic illa commodiore frui.
<lb/>Scilicet Eustachius prope spectat templa Mineruae:
<lb/>Hinc et Gymnasium est, sum mediusque, refert.
<lb/>Hic seu lege iuuat, seu carmine bella mouere:
<lb/>Excipit aonias mollis arena deas.
<lb/>Ad Capitolinos coeli datur ara penates:
<lb/>Ius quia conscripsi: nomen et inde tuli.
<lb/>Hinc me Scriba colit, graditur consultor ad illam:
<lb/>Thuraque causidicus iuncta clientis habet.
<lb/>Consultique viri assistunt: his iura leguntur:
<lb/>Admonitusque audit lecta corona suos.
<lb/>De stipe collecta transcripto e more libello
<lb/>Dona ferunt faculas, interiusque sedent.
<lb/>Ocia praeterea quia vult ante omnia Phoebus:
<lb/>Paceque compositos et sine lite dies.
<lb/>Garrula sollicitas exercet Curia causas:
<lb/>Verbaque clamosi litigiosa fori.
<pb edRef="131a" facs="4013894_0307"/>
<lb/>Fas, qui lite latrant, et qui sub Apolline cantant:
<lb/>In lare diuerso tradere dona fuit.
<lb/>Cera piperque datur, tetigisti munera quando,
<lb/>Cur dent illa tua dic quoque quaeso die?
<lb/>Haec ego dicebam quum sic mihi rettulit ille:
<lb/>Haec quoque erit dubia cognita causa tuo.
<lb/>Curia amat reditus: sibi quid sit et vtile quaerit:
<lb/>Principiisque suis omina laeta petit.
<lb/>Ianus mella dabat, dabat aes sit vt omen in illis:
<lb/>Cum veniat primis fascibus ille dies.
<lb/>Mense tribus terno repetunt sua dona secures:
<lb/>Et proprias illis exhibet ara preces.
<lb/>A Iani ergo omen capiunt haec facta calendis:
<lb/>Vsus et incepti muneris inde venit.
<lb/>Ceraque pro melle est, et quae sunt addita cerae:
<lb/>Auspicium et capto munere quisque facit.
<lb/>Det licet ipse inito quoque munus honore sacerdos
<lb/>Causa erit haec donis debita sola meis.
<lb/>Finierat, quum sic ego vulgi verba putabam:
<lb/>Audieris, veris proxima nempe putes.
<lb/>Cera ait est lucrum, lucrum sibi Curia poscit:
<lb/>Ora piper mordet, lis quoque mordet opes.
<lb/>Sunt qui pene eadem (quamquam tua dicta probemus)
<lb/>Addant, vera, ioco, nec minus esse ferant.
<lb/>Spicula apes et mel gestant, cum melle locuti
<lb/>Causidici a tergo spicula semper habent.
<lb/>Desieram, risit, sed tu quia pictor es inquam:
<lb/>Factaque sunt animo cognita prisca tuo.
<lb/>Cum scelus ante foret, depingi templa figuris:
<lb/>Parque deo, candor staret in aede dei.
<pb edRef="131b" facs="4013894_0308"/>
<lb/>Cur modo pinguntur? tholus et qua tollitur arae:
<lb/>Bis duo cur estis? cur ue biformis honor.
<lb/>Ante coli patres dixit: vetuere figuras:
<lb/>Nemo quod humani viderat ora dei.
<lb/>Fugerat Herodem cum nato mater, et ad te
<lb/>Venerat Aegypto Nile beate tua.
<lb/>Iam parat vt redeat, rediturae in tecta paranti
<lb/>Quum pharium matri talia vulgus ait.
<lb/>Cernere vt absentes liceat, nec abesse putemus:
<lb/>Fas sit in effigie numen vtrumque coli.
<lb/>Dixerat, assensit gestabat candida natum:
<lb/>Cepit ab his vultus vna tabella duos.
<lb/>Occidit obprobrio crudelia funera passus:
<lb/>Ista pia illachrymans quum mihi mater ait.
<lb/>Scis quam grata tibi fuerint mea munera Luca:
<lb/>Quam quoque sis docta tu scio et ipsa manu.
<lb/>Si didicisse potes per me tot scripta magistram,
<lb/>Quodque deum peperi: nuncia quodque tuli.
<lb/>Sola habet vt minuat longos pictura dolores:
<lb/>Matribus et natos reddere sola potest.
<lb/>Pinge meum: absentis satis est si stabit imago:
<lb/>Hei mihi, sic etiam quam graue vulnus erit.
<lb/>Ceram ego complectar pro nato, atque oscula figam:
<lb/>Et dicam inspiciens tu mihi talis eras.
<lb/>Hasque manus, hosque ipse oculos, haec ora ferebas:
<lb/>Haec suberat flauae barba bisulca comae.
<lb/>Sic digitos tollis, nec vestis dissidet ipsa.
<lb/>Raraque velabant sic quoque vincla pedes.
<lb/>Talia dicebat, pingebat talia dextra:
<lb/>Perque meum partes laeta probauit opus.
<pb edRef="132a" facs="4013894_0309"/>
<lb/>Mox et ab assumpta est reuocata coloribus a me
<lb/>Fratribus: et per me plurima picta locis.
<lb/>Quod dea permisit, deus est quod denique passus:
<lb/>Approbat hoc pietas: posteritasque facit.
<lb/>Visa mouent animos, et quos non littera tangit,
<lb/>Picta trahunt: faciles alliciuntque preces.
<lb/>Bis duo erant Mosi, scripsit quum carmina, testes:
<lb/>Per totidem natus virgine scripta probat.
<lb/>Sistimur in summa picti testudine templi:
<lb/>Par locus hic, cunctis vt pateamus, erat.
<lb/>Vna tamen studium monstrat: forma altera vultum:
<lb/>Iussit vt exilium cui sua Pathmos erat.
<lb/>Nanque Helicona sacris de coelo, astrisque sopore
<lb/>Vatibus ille tulit: materiamque dedit.
<lb/>Hinc mihi formosus tollit sua cornua taurus:
<lb/>Victima quod cecini cur deus ipse foret.
<lb/>Cui iuba magnanimi fulget stellata leonis:
<lb/>Scripsit vt hic stygio victor ab orbe redit.
<lb/>Altius humanis quia fert vestigia terris:
<lb/>Qui venit, hunc ales tollit adunca Iouis.
<lb/>Vltimus aetherei recitat cunabula partus:
<lb/>Cumque deo puero, pene fit ipse puer.
<lb/>Sic quod mente vna sumus haec diuersa secuti:
<lb/>Quas colitis formas tradidit ara duas.
<lb/>Dixit: et in summa sedit testudine templi:
<lb/>Deque mihi totidem, quot canit, vnus erat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="17">
<p>Deciderat coeli madidus vindemitor axe,
<lb/>Inque suum septum pastor agebat oues.
<lb/>Atque breues lintres fumosa in tecta ferebant
<lb/>Praelaque erant paruis curua recepta casis.
<pb edRef="132b" facs="4013894_0310"/>
<lb/>Doliaque eiectis feruebant turgida spumis:
<lb/>Nominaque his stabant, ad numerumque notae.
<lb/>Quaeque remanserunt secti fragmenta racemi
<lb/>Fiebant pueris praeda colona tuis.
<lb/>Quum sua deposita tendebat retia corbe
<lb/>Rusticus, vt tenta praemia casse ferat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="18">
<p>Interea pulsis quae lux est altera stellis:
<lb/>Cernet ab his ingens aequor adire lupum.
<lb/>Vsibus Aegubii fuerat mihi cognitus hospes,
<lb/>Hac et luce domum venerat ille meam.
<lb/>Excipitur mensa: dapibusque ex ordine functi,
<lb/>Miscuimus multis seria pauca iocis.
<lb/>Proxima erat multos incidua sylua per annos
<lb/>Ille ait, atque ingens hic lupus horror erat.
<lb/>Non secus ac olim sus est Chalidonius: aris
<lb/>Tunc quum casta suis spreta Diana dolet.
<lb/>Rura sua indutus galea repetebat arator:
<lb/>Sic quoque non tutus tunc sibi visus erat.
<lb/>Venerat armatus capulum tractabat aratri.
<lb/>Perque nouos sulcos hastaque et ensis erat.
<lb/>Proque sua virga signabat iugera pilo
<lb/>Sumptaque de clypeo farra dabantur humo.
<lb/>Ipse suae ciuis seruabat limina portae:
<lb/>Clauserat et natos non minus ante lare.
<lb/>Saepe quidem media praetor de lite recessit,
<lb/>Tractus ab officio seditione lupi.
<lb/>Venerat huc nuper, fecit cui nomina francus:
<lb/>Syluam adit, e sylua protulit ille caput.
<lb/>Qualis in Alciden trux Cerberus agmine, talis
<lb/>Iuit in astantem protinus ille senem.
<pb edRef="133a" facs="4013894_0311"/>
<lb/>Siue tamen superum iussu, seu patris honore:
<lb/>Sic vt erat: visi flectitur ante pedes.
<lb/>Atque sua cauda plectebat terga, velutque
<lb/>Delicti veniam poscere visus erat.
<lb/>Hoc pater vt vidit, rabiemque et crimina pone
<lb/>Caedis ait: dictis annuit ille uiri.
<lb/>Quodque putant mirum, plaudit dum colla disertus,
<lb/>Surge ait, ad vocem sustulit ille caput.
<lb/>Frater eris dixit, cepit cognomina fratris,
<lb/>Addidit et ciuis suscipe iura, tulit.
<lb/>A sylua, ex illo, tota est exceptus ab vrbe:
<lb/>Fitque nouus pueris, virginibusque iocus.
<lb/>Iam sua bis Phoebus per signa reduxerat orbem:
<lb/>Vua bis et fuerat bisque peracta seges:
<lb/>Quum cadit hic morbo, ciues doluere cadente,
<lb/>Huncque gemunt, lachrymis nec modus vllus erat.
<lb/>Iudicis ora tacent, nec festa theatra patebant:
<lb/>Facta deum tangunt, fertque sub astra lupum.
<lb/>Aspicit hunc populus, lachrymasque, et tristia, ponit:
<lb/>Nostraque adhuc coelo viuere turba putat.
<lb/>Finierat, surgit, surgenti candide dixi
<lb/>Di dent in patria tempora longa tua.</p></div> 
    
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="19">
<p>Hac quoque summa Hyades ponti vada luce subibunt:
<lb/>Aque illis pleno hic ore bibentur aquae.
<lb/>Quique flat a gelido Borea nigra nubila surgent:
<lb/>Horridaque ex illis aequore fiet hyems.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="20">
<p>Non sit at illa licet, quae tertia tempora poscit:
<lb/>Sole nitens orto Libra mouebit aquas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="21">
<p>Ter iubar aethereo quum Phoebus ab orbe reducet
<lb/>Loraque ter dederit curribus inde suis.
<pb edRef="133b" facs="4013894_0312"/>
<lb/>Crure cohortis auis, seu mas, seu foemina, dextro
<lb/>Tollitur, at mas est, mandat vt ipsa fides.
<lb/>Morte Cephas dixit peragam tua iussa magister
<lb/>Si sit opus, potius quam tua facta negem.
<lb/>Tunc ait ille, ter haec fient mendacia fient:
<lb/>Ante auis hinc tibi quam nunciet ore diem.
<lb/>Captus erat, sequitur spatiosa per atria captum:
<lb/>Terque negat, volucris nuncia lucis erat.
<lb/>Audit vt ille, memor ducens suspiria, fleuit
<lb/>Sydera (adhuc terris Aenea) cepit auis.
<lb/>Ante licet coelum cristatus adiuerit ales,
<lb/>Hanc causam haec aetas syderis esse putat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="22">
<p>Tertia lux oritur, da pellibus ocia Cerdo:
<lb/>Praecipit haec curis aequa Minerua tuis.
<lb/>Quod dabat illa tibi placato numine quondam:
<lb/>Fratres hoc aris illius aede dabunt.
<lb/>Nam super ara illam sacra est pietate duorum:
<lb/>Apta preci: sed non ambitiosa focis.
<lb/>Quid dedit hanc illis, cur sunt tutela suorum:
<lb/>Non caret ad causam viribus illa suis.
<lb/>Namque dei nutu, commercia sancta secuti,
<lb/>Ambo Roma tuos incoluere lares.
<lb/>Forte recesserunt: ars discitur, vsus ab illa est:
<lb/>Cum miser illorum pauper vterque foret.
<lb/>Apta peregrini faciebant vincula plantis,
<lb/>Vtque exacta his ars sic proba vita fuit.
<lb/>Ibat ad hos multus de multis partibus hospes:
<lb/>Hi clam iura dei magnaque facta docent.
<lb/>Artificesque aderant constanti pectore coeli
<lb/>Quasque tegunt plantas ad sacra nostra trahunt.
<pb edRef="134a" facs="4013894_0313"/>
<lb/>Audit vt hoc liuor, furit, et ceu pellis ab illis
<lb/>Scinditur, in partes diuidit ense cutem.
<lb/>Quaeque homines traxit coelesti subula filo.
<lb/>(Ceu stat adhuc) digitis fixa cruenta fuit.
<lb/>Illa quod his coelum dedit: ars quod repperit aram:
<lb/>Protegit artifices frater vterque suos.
<lb/>Et socios audit, nec inania vota relinquunt:
<lb/>Quisquis, si puras tendis in aede manus.
<lb/>Illis ergo dabis fumosum thuris honorem:
<lb/>Seu fueris captus numine, siue comes.
<lb/>Iunge precem: iuncta fient bene vincula plantis:
<lb/>Et veteri Tichio par eris arte tua.
<lb/>Rore igitur sparsus mihi crimina demite fratres,
<lb/>Quamlibet et doctas dic date in arte manus.
<lb/>Lucraque non desint, nec desint tempora lucris:
<lb/>Et valeant cubiti, dissiliantque frequens.
<lb/>Quaeque polum vobis habitandum tradit et aram,
<lb/>Traiiciat digitos subula nulla meos.
<lb/>Nullus et in dentes descendat frigore torpor:
<lb/>Dum trahitur pellis, decutiturque luto.
<lb/>Verba dedi emptori: pro pelle est subdita pellis:
<lb/>Raraque sunt soleis tradita fila meis.
<lb/>Si qua etiam vobis periuria facta citatis:
<lb/>Omnia per fluctus irrita ventus agat.
<lb/>Talibus a dictis paruae stipis adiice munus:
<lb/>Reddat vt hoc auctum quae calet ara tibi.
<lb/>Vidi ego qui fecit, paruo post tempore ditem.
<lb/>Lucra per et doctas continuisse manus.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="23">
<p>Feceris et cernes faciem non aeris illam,
<lb/>Grata erat hesterna quae tibi forte die.
<pb edRef="134b" facs="4013894_0314"/>
<lb/>Ne mirere, Vrsae qui a cauda nomina cepit,
<lb/>Totus in aequoreas praecipitatur aquas.
<lb/>Incipit et mordax sensim succedere frigus
<lb/>Seque tepor coelat, pene sequente gelu.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="24">
<p>Phoebus vbi eois nitidum reuocauerit ortum:
<lb/>Plenaque per terras omnia lucis erunt.
<lb/>Angue manus nexas sublimis ab aethere tollet:
<lb/>Sydere qui lapso pectora vertit equo.
<lb/>Ergo vbi iure nouo positis iam fortibus armis:
<lb/>Lege placet superis eloquioque suis.
<lb/>Nubibus abruptis missaque ex aethere flamma,
<lb/>Audito qui iam numine mitis erat.
<lb/>Ante ait ense manus, verbo os iam fulminet, agnus,
<lb/>Dicar ab angue, inquit, corripuitque viam,
<lb/>Iam tuba erat populis: testis sit sapphica Lesbos:
<lb/>Hospitis optatos quum subit ille lares.
<lb/>Senserat hic anguem, populis, quem senserat, idem
<lb/>Arte domat: sacro profueratque sono.
<lb/>Quum deus hunc velo gestari immanibus hydris
<lb/>Pictum, perque vrbes, et fora multa, videt.
<lb/>Atque inquit: stygium frenaui morte draconem,
<lb/>Laeserat humanum qui prius ore genus.
<lb/>Hic ne tentet idem, mortalibus edidit artem:
<lb/>Tollitur et medio cinctus ab angue foro.
<lb/>Cedant prisca meis nec sint mendacia stellis:
<lb/>Deque polo hic nexas porrigat angue manus.
<lb/>Dixerat, et coelo serpentem vt forte tenebat
<lb/>Sydus agit, formae nunc habet vnde notam.
<lb/>Vtque locum seruent: signa Coronide natus,
<lb/>Ceperat, hac stellis splendet vterque suis.
<pb edRef="135a" facs="4013894_0315"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="25">
<p>Proxima lux Veneris tumulis ieiunia praebet:
<lb/>Manibus vt fiat munere terra leuis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="26">
<p>A sue cui ductum nomen fecere latini
<lb/>Est sed Hyas verbo Graecia docta tuo.
<lb/>Tunc etiam Leporis sociatum sydere sydus.
<lb/>Occidit, et gelidas aethere fundit aquas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="27">
<p>Vltima lux mensis de more recedere Cancri
<lb/>Si volet, ostendent tempora quarta notam.
<lb/>Fratribus altorum superum nam e gente suorum
<lb/>Ad sacra quae tunc est, ara duobus erit.
<lb/>Forte vbi sit poscor, nota est non omnibus illa:
<lb/>Saepe ego quaesiui quo foret illa loco.
<lb/>Qua patet: in nautae sua tollunt corpora templo:
<lb/>Hic vbi nunc viuax hostia nomen habet.
<lb/>Paruit his Erebus: natis succurrite matres:
<lb/>Omnis ab illorum nomine, noxa cadit.
<lb/>Nanque, olim vt faciunt, curant ex orbe silentum:
<lb/>In nos ne nocuos styx ferat ima deos.
<lb/>Hoc quoque, vt in nubes non sese colligat aer,
<lb/>Tempore, tempestas praeparat, atra minas.
<lb/>Expulerant vmbras simulachris voce nocentes:
<lb/>Cultaque de templis numina vana suis.
<lb/>Hostes ira mouet, sonuere tonitrua coelo:
<lb/>Templaque fulminibus dissiluere solo.
<lb/>Fortiter hi contra tenuerunt pectora fraudes:
<lb/>Atque illis regnum subripuere fide.
<lb/>Facta quod haec tunc sunt, redeunt persaepe quotannis,
<lb/>Atque dies fraudis fit memor ipsa suae.
<lb/>Quasque olim solita est demittit ab aethere terris.
<lb/>Insolitas pluuiae triste sonantis aquas.
<pb edRef="135b" facs="4013894_0316"/></p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="28">
<p>Luce sequente Polo coelabit virgo coronam:
<lb/>Reddere quam e templo mox parat ipsa suo.
<lb/>Nam mediam tollas si lucem habet altera verum:
<lb/>Resque fidem dictis mox dabis ipsa meis.
<lb/>Celsa quidem diuum atque operosis postibus aedes
<lb/>Igne coronatur substruiturque face.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="29">
<p>Tunc etiam tempus lyra postulat: ergo coronam
<lb/>Ponite Pierides et date fila lyrae.
<lb/>Forte puer solers iesseo sanguine natus:
<lb/>Rure suas Dauid cum sequeretur oues.
<lb/>Mane pede attacta testudine restitit, aufert:
<lb/>Nerui inerant: pulsat, reddidit icta sonum.
<lb/>Plectra mouet, neruis tanguntur fila sonoris:
<lb/>Stat Phoebus, doctae constupuere deae.
<lb/>At numeri mentem pueri sacer impetus intrat:
<lb/>Dignus et is iam tum nomine vatis erat.
<lb/>Dicitur incuruae primus fidis ille repertor:
<lb/>Fama fit: interea carmine mulcet oues.
<lb/>Aeger erat Saulus, furiisque agitatus iniquis:
<lb/>Quique iuuet certa non erat artis ope.
<lb/>Audit vt hic pueri demissum ex aethere plectrum:
<lb/>Qua releuet mentem carminis optat opem.
<lb/>It puer, excipitur, magnis placet aedibus idem:
<lb/>Et gratus tristem ducitur ante ducem.
<lb/>Prima poetarum cura est tunc regibus ille:
<lb/>Hei mihi, temporibus quam procul illa meis.
<lb/>Increpat ergo lyram: mollit: lenitque furentem:
<lb/>Armiger emeruit cognitus esse ducis.
<lb/>Laudat facta deus: vatemque tuetur ab hoste:
<lb/>Mox sibi vt aeternum vaticinetur opus.
<pb edRef="136a" facs="4013894_0317"/>
<lb/>Indeque quo fierent monumenta perennia facti:
<lb/>Scande inquit coelum iam lyra docta meum.
<lb/>Dixerat, haec, quum qua se tollit vertice mundus.
<lb/>Quot fuerant musae tot tulit illa notas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="30">
<p>Vesper adest templo face lucet picta corona:
<lb/>Nec mea mendaci carmine musa fuit.
<lb/>Esse putes stellas: quibus hic pulcherrima virgo
<lb/>Cincta Ariadneo sydere nocte micet.
<lb/>Qualis vbi expulsa Phoebe fert cornua nube,
<lb/>Septa astris, talis stat face septa parens.
<lb/>Qua resupinus agis tua lumina, lumina spectas:
<lb/>Spectantemque iuuant, iniiciuntque moram.
<lb/>Quot tamen hae flammae, tot numina adesse putamus:
<lb/>Cumque his astamus, ceu fruimurque polo.
<lb/>Sydera vt ille gerit, templum hoc sic continet ignes:
<lb/>Quaeque illi, huic spatii forma rotunda manet.
<lb/>Porticus erecta est immanibus alta columnis:
<lb/>Stantque suo nexae culminis aere trabes.
<lb/>Moleque sublimi crescunt fastigia templi:
<lb/>Aenea qua cardo est limina vasta sonant.
<lb/>Haud aliter coeli cum magno celsa Tonante
<lb/>Crediderim summos tecta tenere deos.
<lb/>Itur: et accensam vigilatur nocte per aram:
<lb/>Cum diuis, de re, lux habet vnde notam.
<lb/>Interea nuptae, atque innuptae ex aede puellae
<lb/>Dum redeunt: votis parce iuuenta tuis.
<lb/>Nec minus, est si vis, pia dum delubra subibunt:
<lb/>Fas erit os, et fas continuisse manus.
<lb/>Cernite vt ad tractus non cessat turba viarum:
<lb/>Vtque deae assiduas fert pia nocte preces.
<pb edRef="136b" facs="4013894_0318"/>
<lb/>Ardentesque faces hic solis spectat ad ortum:
<lb/>Miraturque illis cedere luce diem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="31">
<p>Sed parat ecce faces anus, atque in harundine prona
<lb/>Te petit, a stygia qui prece tollis aqua.
<lb/>Nec semel vt faciat cautum est, nam lucibus illa
<lb/>Hoc vt agat supplex cogitur ire nouem.
<lb/>Cum totidem docti patefiant fana parentis:
<lb/>Illius et totidem manibus ara litet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="32">
<p>Rebus inest casus: non vno sydera vultu,
<lb/>Nec facies semper temporis vna manet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:10" n="33">
<p>Alba petunt sacri, rubra ponunt pallia patres:
<lb/>Quodque vocant cappas, lux sibi nomen habet.
<lb/>Sit tua trita licet, mensisque liberque recessit:
<lb/>Mutes hic cappam tu quoque musa tuam.
<lb/>Explicit liber Decimus.
<pb edRef="137a" facs="4013894_0319"/></p></div></div>
                
                
<div type="textpart" subtype="book" xml:base="urn:cts:latinLit:stoa0367.stoa001.ogl-lat1" n="11"> 
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="1">
<p>In hoc mense Nouembre, a nono numero de anno Romuli dicto, numerus verus verior verificatur in nono angelorum ordine, et in nono numero Coelorum, quibus sacer est, et a quibus omnes sancti ad eorum commune festum, quod in huius mensis calendis in Pantheo est, descendere creduntur. Tutela olim Dianae, nunc Andreae apost.
<lb/>Non minus a Martis deductus et iste calendis
<lb/>Alterius numeri nomina mensis habet.
<lb/>Cumque suis breuibus moderatur tempora lustris.
<lb/>Et prope te carpit sancte December iter.
<lb/>Nec Ianum ancipitem, aut vmbras sibi quaerit auorum:
<lb/>Contentus nona semper vt ante nota.
<lb/>Quare si prisci seriem spectabimus anni:
<lb/>Sat liquido est, cur hoc nomine dictus erit.
<lb/>At tua respicimus Numa si quoque tempora: mensis
<lb/>Proximus hic decimo est: post decimumque prior.
<lb/>Interea vt solito spatium terat orbita curru:
<lb/>Metaque in assueto puluere verset equos.
<pb edRef="137b" facs="4013894_0320"/>
<lb/>Qua sit parte sacer nostro canat ordine Clio:
<lb/>Sic vt ab hirsutis hic quoque distet auis.
<lb/>Iam deus in partes rerum digesserat orbem
<lb/>Atque ille exacto corpore totus erat.
<lb/>Quum foret effigie possessor vt ipse deorum
<lb/>Rectum hominem e prima surgere iussit humo.
<lb/>Sic is vt vnde venit, coeli spectator adesset:
<lb/>Artificemque suum nosceret esse deum.
<lb/>Ergo quod hic, vastus rotat haec qui corpora, mundus
<lb/>Orbibus a nonis vndique cinctus erat.
<lb/>Prudens quodque deus spectacula tanta reclusit:
<lb/>Nos ad quae ipse sui cognitione trahit.
<lb/>Ordine posteritas memor huius facta polorum
<lb/>Praecipit vt sanctus rite Nouember eat.
<lb/>Orbeque de nono coelestes sacra ferentes,
<lb/>Munera in hoc prima iussit habere die.
<lb/>Sed quoniam hinc superos illinc quoque respicit imos
<lb/>Exigit et partes pars sibi quaeque suas.
<lb/>Dum sua quae prisco, quae nostro nomina festo,
<lb/>Vnde ara est, transfert cur quoque sacra, cano.
<lb/>Fas vt erit, superi, nonos qui ducitis orbes:
<lb/>Iure prius vestri mensis, adeste mihi.
<lb/>Cum non dum tereret versatas machina fruges:
<lb/>Adque illas saxis addita saxa forent.
<lb/>Esset vt inde cibus frangique in marmore possent:
<lb/>Alternaque Ceres cederet icta manu.
<lb/>Ignibus indocti torrebant farra coloni:
<lb/>Subiecti positis ignis ad illa focis.
<lb/>Credita suppositae fallebant munera flammae:
<lb/>Saepeque fiebant sordidus illa cinis.
<pb edRef="138a" facs="4013894_0321"/>
<lb/>Haec ne damna ferant, ne sint incendia tectis
<lb/>Vreret his ignis cum quoque saepe casas.
<lb/>Facta dea est illis sed ficto nomine Fornax:
<lb/>Temperet vt tepidos frugibus illa focos.
<lb/>Curiae erant, parochi titulis haec nuncupat aetas
<lb/>Quisque deae in propria debita thura dabat.
<lb/>Cum stata non essent sacra: certis Curio verbis
<lb/>Indicebat: erant per fora scripta tamen.
<lb/>Parsque quod agrestum propriam non nosceret: inde,
<lb/>Nomina sunt festo tradita stulta deae.
<lb/>Plebs etenim imprudens, dum quae sit Curia nescit:
<lb/>Errabat sacri cognitione sui.
<lb/>Ne tamen hic error toto perstaret in anno:
<lb/>Parte extrema aris thura relicta dabant.
<lb/>Stabat adhuc vsus: firmarunt tradita patres:
<lb/>Verteruntque focis facta vetusta suis.
<lb/>Vt si ignara sacri pars vulgi errasset in anno:
<lb/>Festa sit errores quae leuet vna dies.
<lb/>Siue igitur superi coeli quia limina seruant:
<lb/>Atque aditum praestant: conciliantque deo.
<lb/>Seu quia quod per nos hic non explere valemus:
<lb/>Coelo explent: nostras expediuntque preces.
<lb/>Iungere communi voluerunt numina templo:
<lb/>Atque illis vna tradere thura die.
<lb/>Indeque solenni deduci nomina festo:
<lb/>Vna quod his diuis omnibus ara calet.
<lb/>Vt si turba sacrum, si festum stulta reliquit:
<lb/>Vna illa hoc reuocet, restituatque die.
<lb/>Venerat Ideo Romam de colle Cybelle:
<lb/>Ductaque erat manibus Claudia casta tuis.
<pb edRef="138b" facs="4013894_0322"/>
<lb/>Quum mihi templa meo ponant conformia coelo:
<lb/>Ex adyto vox est reddita forte deae.
<lb/>Iussa patres subeunt: collectoque aere Metellus
<lb/>Ponit: ab Augusto redditur ara loco.
<lb/>Labitur haec, templum felix Agrippa tonanti
<lb/>Erigit vltori, numinibusque deum.
<lb/>Tradidit Augusto si non hic tradidit illi:
<lb/>Quum genero Caesar sic ait ipse suo.
<lb/>Apta haec ara deis (non fallimur) atque Cybellae:
<lb/>Quae sibi sic olim iusserat illa dari.
<lb/>Par etenim coelo testudine nititur alta:
<lb/>Angulus a tota nec minus omnis abest.
<lb/>Libraturque suo velut aequo pondere moles:
<lb/>Peneque fert faciem quam sibi mundus habet.
<lb/>Vtque frequens coelum, conuexaque sydera spectent
<lb/>Numina: perspicuum summa foramen habent.
<lb/>Finierat: vasto donantur numina templo:
<lb/>Tertiaque illa deum vota parentis erant.
<lb/>Quodque deis esset cunctis, quos gigneret illa:
<lb/>Graium nomen adhuc ara vetusta tenet.
<lb/>Vertitur interea ritus, cultusque deorum:
<lb/>Atque sacris fictis non manet ipsa dies.
<lb/>Nanque suis tandem vt patefiant ficta figuris;
<lb/>Veraque sit virgo magnaque dicta parens.
<lb/>Casta quod ediderat coelestia pignora partu:
<lb/>Perdiderantque suo cum Ioue templa dei.
<lb/>A duce sacrorum pro virgine poscitur ara:
<lb/>Dat Caesar: quique est tam pia dona docent.
<lb/>Templum erat hoc superum, superum dicatur vt illud:
<lb/>Stet vetus et ritus, nomen vt ante tenet.
<pb edRef="139a" facs="4013894_0323"/>
<lb/>Delubrum interea thure vt sacretur et igne
<lb/>Ibant, lustrales instituuntque preces.
<lb/>Testis prisca aetas, nostra vt videre priores
<lb/>Thura dei, templum deseruere fuga.
<lb/>Creta Iouem excepit, doctas it Pallas Athenas:
<lb/>Ida tegit Cybelen: Iunoque nacta Samon.
<lb/>Diam et Bacchus adit: Mars Thracem: Mulciber Aetnam
<lb/>Solque suos Delphos, tuque Cythera Venus.
<lb/>Quosque mora hic longa est nunc dicere: at vltimus Orcus
<lb/>Tartara proscissa caeca petiuit humo.
<lb/>Vexat adhuc miserum fugientis fabula vulgus:
<lb/>Dum putat in templo signa videre pedum.
<lb/>Ergo choro, his pulsis, superum comitata nouorum
<lb/>Celsa sedet solio conspicienda parens.
<lb/>Datque arae haec diuum nomen, vox graia vocauit
<lb/>Testes, quod fassi morte fuere deum.
<lb/>Mensis erat tunc qui maiorum nomen habebat:
<lb/>Restabantque dies idibus inde duae.
<lb/>Ara coronatur, cerasumque, fabaeque, feruntur:
<lb/>Vsus adhuc castis matribus ille manet.
<lb/>Curritur ad templum: Venere per oppida gentes:
<lb/>Messibus at pietas non satis apta fuit.
<lb/>Defuerat victus, victus quia mense Nouembri est:
<lb/>Haec data translatis lux fuit inde sacris.
<lb/>Inque ipsa diuos communi thure precamur:
<lb/>Rarus et hos hac qui non sibi voce roget.
<lb/>Seu stata praeterii, seu non stata festa, per annum:
<lb/>Ara ue quam dixit, quam ue tabella diem.
<lb/>Praeterea diuum si dum libantur honores:
<lb/>Obstrepui medio garrulus ipse foro.
<pb edRef="139b" facs="4013894_0324"/>
<lb/>Sique mea imprudens fregi ieiunia mensa:
<lb/>Inque his ad sacrum nulla ego templa subi.
<lb/>Abluite has stultas ignaro e pectore culpas:
<lb/>Et rapiant celeres turpia facta noti.
<lb/>Hacque mihi liceat reuocare ad debita mentem,
<lb/>Atque dare extrema thura relicta die.
<lb/>Dicit et ex ara discedit: credit et idem
<lb/>Lustrari hac vna pectora stulta prece.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="2">
<p>Sed iam depulsis reuocatur lucifer astris
<lb/>Et niueos curru Cynthia soluit equos.
<lb/>Non tamen haec aequum sibi seruant tempora vultum:
<lb/>Diuersaeque illud sortis et istud erit.
<lb/>Ergo iuncta sacris, cur sint, sic funera laetis
<lb/>Haec quoque cum multis causa probanda venit.
<lb/>Nox erat: et medio currebant Sydera coelo:
<lb/>Altaque nocturnos luna regebat equos.
<lb/>Clauigeri templi custos forte alta subibat
<lb/>Limina: campano tempora vt aere notet.
<lb/>Aspicit hic geminas diducto ex agmine pompas:
<lb/>Obstupuit, dux his nuncius ales erat.
<lb/>Quaeque sequebatur turba hunc diuersa manebat:
<lb/>Altera nam laeta est altera tristis erat.
<lb/>Sic vt erat stupidus, miratur facta, ducemque
<lb/>Postulat, haec genius quum celer ore refert.
<lb/>Turba parentali caret haec: tenet altera munus:
<lb/>Dixit: et instantis deserit ora viri.
<lb/>Lux suberat diuum cunctorum proxima, quum sunt
<lb/>Tam pia Romano visa relata patri.
<lb/>Ille refert ducibus, summa est dare dona sepultis:
<lb/>Thura parant, tumulis instituuntque dies.
<pb edRef="140a" facs="4013894_0325"/>
<lb/>Februus hos dederat priscis, fuit vltimus anni:
<lb/>Vltimus et nobis ipse Nouember erat.
<lb/>Festa Quirini vna stultorum et luce colebant:
<lb/>Manibus et tacitis debita iusta dabant.
<lb/>Aucta dea est templo, sunt et solennia diuum:
<lb/>Iustaque erant moestis munera danda rogis.
<lb/>Tolleret vt mores vsus iam noster auorum:
<lb/>Sunt velut haec vna continuata die.
<lb/>Altera laetitiam sibi fert, feret altera luctum:
<lb/>Instar et humanae conditionis habent.
<lb/>Et tamen ad luctum, placandasque ignibus vmbras:
<lb/>Hesterna cuius panditur ara die:
<lb/>Gregorii templum, et tectum, numenque putamus
<lb/>Aptius, et causam non minus ipse rogor.
<lb/>Occiderat iusti cultor, Traianus et aequi:
<lb/>Supplitio in nostros qui quoque mitis erat.
<lb/>Viderat illius vitam pia facta merere:
<lb/>Et stygio indigne sic Phlegetonte premi.
<lb/>Quum pius ante deum lachrymarum flumine sanctus:
<lb/>Suppliciter posito sic ait ore genu.
<lb/>Si memor es fandi, pietas si numina tangit:
<lb/>Iustitiae et si sol diceris esse tuis.
<lb/>Victor es, et victor quam tu sis mitis in hostes:
<lb/>Qui te odere sciunt: quique dedere neci.
<lb/>Occubat ille vmbris quo non erat aequior vllus:
<lb/>Redde animam Neruae, labeque solue ducem.
<lb/>Reddita erit laudi, veniamque merebitur hospes.
<lb/>Iustitiam coluit, qua duce natus eras.
<lb/>Finierat, mugire solum ter sentit, et Orci
<lb/>Se prope tartareas concrepuisse fores.
<pb edRef="140b" facs="4013894_0326"/>
<lb/>Quum subito inuito hoc, atque inuita ipsius aula,
<lb/>Caesar ab abscisso sustulit ora solo.
<lb/>Flectitur ante patrem supplex exclamat ab hoste
<lb/>Liberer vt stygio, dilue crimen aqua.
<lb/>Dicta facit pastor, soluuntur flumine culpae:
<lb/>Astra petit, stantem deseruitque ducem.
<lb/>Fama fit, ara preces numero seruantur in ipso:
<lb/>Atque ferunt aliis, quam tibi, Caesar opem.
<lb/>Itur ad hanc igitur, totidem sed lucibus itur:
<lb/>Pierides quot sunt numina grata meae.
<lb/>Sancta illic tellus, eadem quoque conuenit vmbris:
<lb/>In Vaticano ceu solet illa suo.
<lb/>Plurima terribilis mortis spectatur imago
<lb/>Nudaque sparguntur roribus ossa suis.
<lb/>Miramurque hominum sortem et nil dicimus ipsi
<lb/>Nos sumus: a dictis subsequiturque metus.
<lb/>Atque cadit fastus: fractoque superbia curru:
<lb/>Proque illis pietas, relligioque subit.
<lb/>Ante forem, inque via stantis miseremur egeni:
<lb/>Et sors haec memores nos facit esse sui.
<lb/>Nec loca deserimus, quae placant lumine manes:
<lb/>Diuersis tedas sufficimusque focis.
<lb/>Stat specus, et sancti defossa cubilia ciuis:
<lb/>Ire placet, tenebras subsequimurque face.
<lb/>Deque illis, precibus iuuat huc intrare sub auras
<lb/>Reddere qua manes creditus ille fuit.
<lb/>Solui nus et sacrum interdum, legimurque libello:
<lb/>Est stipis et nostrae, quum vacat ara, memor.
<lb/>Ergo refert quum lux mortalibus orta labores:
<lb/>Nox nec abit, dubia est nec bene nota dies.
<pb edRef="141a" facs="4013894_0327"/>
<lb/>Quod pius inferno manes deduxit ab Orco:
<lb/>Quodque animas precibus, corpora soluit humo.
<lb/>Ad sacra collato feralis munere cerae:
<lb/>Ciuis siue preces, aduena siue ferat.
<lb/>Luce illum aut prima proprias veneramur ad aedes
<lb/>Credimus et manes inde iuuare preces.
<lb/>Aut ne nostrorum pereant benefacta per aras:
<lb/>Quacunque hos illis flebilis vrna tegit:
<lb/>Quisque, memor ritus, surgit per busta suorum:
<lb/>Fertque faces tumulis munera parua suis.
<lb/>Templaque ad inferias valuis celebrantur apertis:
<lb/>Imus et ad septem, grataque, turba sumus.
<lb/>Iungit anus testas, et saxa reperta per aras:
<lb/>Hisque locat ceras: donaque magna putat.
<lb/>Magna putat: manes sibi nec maiora requirunt:
<lb/>Quae quoque si dederis non minus illa ferent,
<lb/>Saepe quidem vidi, cum nil his poneret haeres,
<lb/>Roris aqua laetos conticuisse rogis.
<lb/>Ante ferunt violas, factasque e flore coronas:
<lb/>Hasque via in media testa reperta dabat.
<lb/>Iuncta Ceres fuerat vino mollita corollis:
<lb/>Farraque, et exigui lucida mica salis.
<lb/>Omnibus ex istis, romana per oppida ritus
<lb/>Restat adhuc, Cererem suscipit ara rogis.
<lb/>Dantur opes miseris: fert et data vina sacerdos:
<lb/>Muneris et prisci signa vetusta manent.
<lb/>Summus at antistes quoque tot complexus egenos
<lb/>Quot fuerant sancti candida membra chori:
<lb/>Induit, apposita diuino ex ordine mensa:
<lb/>Hocque memor domini est, quo duce numen habet.
<pb edRef="141b" facs="4013894_0328"/>
<lb/>Haec nos, atque deus, sed si res tangit auorum
<lb/>Intulit Aeneas dona paterna rogis.
<lb/>Ante tamen flores, facis at nunc tradimus ignes:
<lb/>Facta fere et causas vtraque nacta pares.
<lb/>Flamma deum genuit, anima est in corpore flamma:
<lb/>Visaque idem vultu flammaque, flosque, suo.
<lb/>Gaudeat vt simili, flammas apponimus vmbris:
<lb/>Floreque erat fictus, nunc face verus honor.
<lb/>At nos templa tenent, lustrataque corpora seruant:
<lb/>Ille memor patriae haec vrit, humatque, viis.
<lb/>Occiderat ferro coelesti semine natus
<lb/>Integer et tumuli marmore tectus erat.
<lb/>Cumque hoc alma parens coelum conscendit ab vmbris:
<lb/>Quanta tamen fuerat, ceperat vrna prius.
<lb/>Ille quidem in terris sua dum praecepta ferebat:
<lb/>Nos etiam partes dixerat esse sui.
<lb/>Edocuitque animas in corpora nostra reuerti
<lb/>Deque suis templis ad noua iura trahi.
<lb/>Exequiis carmen praebebat tibia priscis:
<lb/>Laetaque funereis pompa erat atra tubis.
<lb/>At nigra per vicos nocturnus funera praeco
<lb/>Nunc canit, et tristis fungitur ore tubae.
<lb/>Luce idem aut sociis sed eodem more vocatis
<lb/>Haec facit, et facti forma vetusta manet.
<lb/>Indeque de turri tinnitu ad fana vocamur:
<lb/>Condimus et terno corpora functa sono.
<lb/>Ecce sed aera monent, stat moestis vestibus ara:
<lb/>Atque sepulchrales exigit atra faces.
<lb/>Credimus hac animas in nocte errare sepulchris
<lb/>Luce vel inuita sed styge iusta sequi.
<pb edRef="142a" facs="4013894_0329"/>
<lb/>Ite elegi: vestrum est: imponit thura sacerdos:
<lb/>Illaque dat tacitis, nec tamen ipse tacet.
<lb/>Per loca nam tollit victricia signa iacentum:
<lb/>Vocibus horrendus, terribilisque toga.
<lb/>Quam sit amara dies, lachrymis quum venerit illa:
<lb/>Duraque, et aerumnis inuidiosa, canit.
<lb/>Terque eadem repetens cum luctu nominat vmbras:
<lb/>Circuit et tumulos: roreque spargit aquae.
<lb/>Thuraque clamosa profundit voce sepultis:
<lb/>Orat et vt stygiis exeat vmbra locis.
<lb/>Riteque postremo pacem, veniamque precatur:
<lb/>Cumque deo aeternam, perpetuamque diem.
<lb/>Neniaque vt tacuit: tacuit lyra moesta querelas:
<lb/>Atque elegi fletus continuere suos.
<lb/>Quicquid erit cerae semustum hinc inde relictum,
<lb/>Aut ipse, aut pueri, plus tamen ipse legit.
<lb/>Indeque ait manes requiescite: tollit et aram:
<lb/>Et sacra ad inferias rite relata putat.
<lb/>Quae quod oportet agi, lux cepit nomen agenda:
<lb/>Manibus antiquis illa feralis erat.
<lb/>Nempe preces superos placant, imosque coercent:
<lb/>Et reddunt coelo quae iacet vmbra suo.
<lb/>Scilicet et fieri haec monuerunt visa parentum:
<lb/>Illaque sunt stygio teste probata Ioue.
<lb/>Prouidus haud longe nam cum remearet ab Aetna
<lb/>Odilius, media nocte silente, via.
<lb/>Audiit arboribus motis strepuisse fragorem:
<lb/>In qua erat, et syluam contremuisse iugis.
<lb/>Constitit, atque comae subito riguere timenti:
<lb/>Inque ingens toto pectore frigus erat.
<pb edRef="142b" facs="4013894_0330"/>
<lb/>Quum procul exoritur mediis vlulatus in vmbris
<lb/>In quo visa illi vox erat ista loqui.
<lb/>Me miserum, sacris manes rapiuntur Auerno:
<lb/>Nosque frequens spoliant vulgus inane preces.
<lb/>Dixit, et in tenues paulatim euanuit auras:
<lb/>Luceque in hac factum fama fuisse refert.
<lb/>Dicta palam fiunt: augentur funeris arae:
<lb/>Estque dies moestis non minus aucta rogis.
<lb/>Nonaque quae fuerat, pietas sic iussit auorum:
<lb/>Tantus honor mutis manibus ante fuit:
<lb/>Est ea ab hoc illis: quotus est hic mensis: habetque
<lb/>Quot maior versus cum breuiore pedes.
<lb/>Hisque quod efficimus, sacrum fert nomen ab acto:
<lb/>Estque illud nobis praeteriisse nefas.
<lb/>Vidi ego qui praue solitum subtraxit honorem:
<lb/>Haud leuiter facti poenituisse sui.
<lb/>Manes namque ferunt vlulasse huic nocte per vmbras,
<lb/>Prodigio et tenebris sollicitasse malo.
<lb/>Circum questae animae, simulachraque ossea foede
<lb/>Nocte nouis plagis supposuere virum.
<lb/>Pallidaque intortis scripserunt ora colubris:
<lb/>Iactatumque sago deseruere solo.
<lb/>Adde quod et spreti mittunt insomnia manes:
<lb/>Atque angunt media saepe quiete reos.
<lb/>Haec ita ne fiant: et plebs quae prisca timebat:
<lb/>Annua dant socii thura precesque rogis.
<lb/>Conclamantque vmbras, quas visit pompa per aras:
<lb/>Stant et praesentes, accipiuntque facem.
<lb/>Hostilesque animas, inimicaque numina, placant:
<lb/>Questus vt est Orcus: despoliantque Chaos.
<pb edRef="143a" facs="4013894_0331"/>
<lb/>Quodque fit id verso fert tempus nomen ab anno:
<lb/>Sic quod ab hoc tumulis ara redire solet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="3">
<p>Interea cupidae tedis cessate puellae:
<lb/>Dum sibi non puros haec habet ara dies.
<lb/>Nempe toro iunctis mors est inimica maritis
<lb/>Suntque sepulchrales tristia dona faces.
<lb/>Ergo redit donec lux pura, ad limina, Neruam
<lb/>Quae soluunt, nonam continuate diem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="4">
<p>Sed cras mite lyrae simulachrum surget Olympo:
<lb/>Inferias moesto quae modo questa sono.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="5">
<p>Claudit oues pastor, nec virginis ora videntur:
<lb/>Quae sibi tam claro lumine sydus erant.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="6">
<p>Tollet vbi insignem radiorum fronte coronam
<lb/>Phoebus: et eois aethera carpet equis.
<lb/>Aspiciet toto produci nubila coelo
<lb/>Atque hyemis terris tempora prima dari.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="7">
<p>Postera lux oritur, discedere sydera nollent:
<lb/>Deque suo certant noxque, diesque, loco.
<lb/>Candidaque exorto face Phoebo est aemula Phoebe:
<lb/>Inuidet et fratri lumine pulsa soror.
<lb/>Cernere dum certant coelestia signa coronam
<lb/>Sancte tuam: lis haec de statione poli est.
<lb/>Ante fores templi tollit se scena columnis,
<lb/>Ara patrum alterno est dum laterana loco.
<lb/>Pergite castalides, vestra est hic cura, sorores:
<lb/>Lux licet haeroum postulet ista pedem.
<lb/>Scilicet hic rerum moderamina sera recepit:
<lb/>Vrbis iam pridem cum pater ipse foret.
<lb/>Curia conuenit, tollunturque ordine signa:
<lb/>Sit velut in media pompa stat ipsa via.
<pb edRef="143b" facs="4013894_0332"/>
<lb/>Quaeque suis triuiis per compita danda fuissent
<lb/>Aera, premat ne vis, dat mora certa foro.
<lb/>Sed solio ecce sedet, linguisque animisque fauete:
<lb/>Dum patriae patri sacra corona datur.
<lb/>Vix ea: plaudebat iam foemina, virque, sedenti:
<lb/>Quum tonuit leuus promicuitque polus.
<lb/>Atque nouus populi peruenit in aethera clamor:
<lb/>Et vaticanum sustulit ora iugum.
<lb/>Aes dabat is patribus: proque aere illi oscula proni
<lb/>Dant: pariter, sanctum suspiciuntque senem.
<lb/>Roma salutabat post haec sed laeta parentem:
<lb/>Gaudia quod post tot tristia nacta foret.
<lb/>Interea accumbit, splendent conuiuia luxu:
<lb/>Funde coronato proxima Flora rosas.
<lb/>Felici et tecum coelestia lilia dextra
<lb/>Spargat in hunc Iris, multiplicetque manu.
<lb/>Diciteque vt flos hic sic illi floreat aetas
<lb/>Nullaque quqe noceant, sentiat illa seni.
<lb/>Sit leuis huic Nereus, sitque aer ipse saluber.
<lb/>Et coelum aspectum, terra recludat opes.
<lb/>Numine quaeque gerit succedant omnia dextro:
<lb/>Marsque illum timeat, quisquis et hostis erit.
<lb/>Huius opus pax sit, non illum Astrea relinquat:
<lb/>Astet et huic rebus Copia laeta suis.
<lb/>Bella sonent alibi, sit vomere vilior ensis
<lb/>Bellator tauro iugere cedat equus.
<lb/>Atque huic quem vita, diuum et pietate meretur:
<lb/>Vrbis vt est, sic sit debitus orbis amor.
<lb/>Sorte suos auctet, videat florere nepotes
<lb/>Quosque aluit pueros, spectet adesse senes.
<pb edRef="144a" facs="4013894_0333"/>
<lb/>Quique decus belli, iuuenileque sydus in hostes
<lb/>Successor patris, numine fretus aui.
<lb/>Bella gerit, quique arae astat caput Iride cinctus
<lb/>Vt taceam coeli signa minora sui.
<lb/>Sospite auo viuant: domito hic sed victor ab hoste
<lb/>Illeque adorandae gloria sedis eat.
<lb/>Perque genus crescant: sed dant en vota gemellos
<lb/>Addite vterque senex cum sene viuat auo.
<lb/>Addite et: hac quoniam (nisi fallor) luce, lauantur
<lb/>Apta haec imperio, sit domus apta pedo.
<lb/>Et demum o custos hominum quoque dicite salue:
<lb/>Cum quo grande placet numen habere deo.
<lb/>Sisque tuae felix patriae, populoque Quiritum:
<lb/>Cum pueris terris et data iura regas.
<lb/>Vrbs et vt ipsa tibi, sic totus supplicet orbis:
<lb/>Osculaque adiungat, congeminetque pedi.
<lb/>Illa sed ob cultum, et spatia instaurata viarum,
<lb/>Det signum, templis te colat iste tuis.
<lb/>Haec Flora atque Iris mecum ipsa domestica dixit:
<lb/>E mensa larga quum dabat aera manu.
<lb/>Ergo deus, cuius nobis moderaris habenas:
<lb/>Hoc caput: haec cui nunc trina Tiara data est:
<lb/>Quod caput est orbis: populis temploque reseruet:
<lb/>Praesentemque velit saepe redire diem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="8">
<p>Tollitur Oceano pulsis Hyperionis astris:
<lb/>Atque coronatus munera carcer habet.
<lb/>Quare sancte veni, cui cessit cura reorum:
<lb/>Atque mone, illorum cur tibi vincla damus:
<lb/>Desieram, duro strepuerunt limina ferro:
<lb/>Vertor ad haec: nostras venerat ante fores.
<pb edRef="144b" facs="4013894_0334"/>
<lb/>Horrueram, vates quum nostra ingressus ad ora
<lb/>Quem modo cepisti pone ait ille metum.
<lb/>Quodque petis discas, ne festi nescius erres:
<lb/>Et series facti sit tibi nota mei.
<lb/>Cum genus ipse forem deductum a sanguine regum:
<lb/>Esset parque animus nobilitate mihi.
<lb/>Nescio quid furtim me ad coeli regna trahebat:
<lb/>Ardore et tactus relligionis eram.
<lb/>Indeque sic notus iam tunc ego regius, aedes
<lb/>Deserui patrias: tesquaque et antra subi.
<lb/>Rebus eram magnus: maior pietate putabar:
<lb/>Qua celer it Rhodanus, qua sonat amne Liger.
<lb/>Hinc post sacra pius visebam carcere clausos:
<lb/>Vinclaque soluebam numine saepe meo.
<lb/>Quodque datum paucis, viuo mihi ponitur ara:
<lb/>Figitur et posti multa tabella meo.
<lb/>Vsus adhuc testis: lapis huic, ferri annulus illi
<lb/>Colla adit, hunc compes, hosque catena ligat.
<lb/>Haec, et quae longum est hic dicere, vincla feruntur:
<lb/>Atque mihi illorum tradita cura manet.
<lb/>Finierat, lapsae rediere in pectora uires:
<lb/>Illius atque istis verba secutus eram.
<lb/>Omnia iam noui, vidique ad templa referri
<lb/>Haec tua, et ad postes saepe manere tuos.
<lb/>Ara sed ipsa tibi cum sit, te in carcere pingunt
<lb/>Cur quoque? praeficeris num quia forte loco?
<lb/>Annuit, atque inquit iuuo sic quoque limine clausos:
<lb/>Et memores fiunt numinis inde mei.
<lb/>Nam quoties miseros subducta fidicula torquet:
<lb/>Collaque trux laqueus, truxque securis adit.
<pb edRef="145a" facs="4013894_0335"/>
<lb/>Me spectant capti pictaque in imagine adorant:
<lb/>De media et redeunt saepius inde cruce.
<lb/>Compes it inde meis et vincula et annulus aris
<lb/>Cumque his, quid possim, picta tabella docet.
<lb/>Pro tamen his inquam: duce te petit aera rogator:
<lb/>Haec data respondit his ego saepe dedi.
<lb/>Dixerat incipio certis reserata diebus
<lb/>Limina visuntur carceris, hinc ne nota est?
<lb/>Ipseque stat praetor, causasque ex ordine discit:
<lb/>Saepeque soluuntur his pietate rei.
<lb/>Haec ego, et inuentum nostrum est hoc rettulit ille:
<lb/>Legibus vt non sit fortior ipse dolus.
<lb/>Quid non dona valent? quid non corrumpitur auro?
<lb/>Istis saepe feri iudicis ora silent.
<lb/>Haec quia fiebant (nec nunc haec crimina cessant)
<lb/>Saepe ego visebam carceris ipse fores.
<lb/>Iudici et obstabam, fieret ne iniuria clausis:
<lb/>Quod feci: praetor nunc bonus ipse facit.
<lb/>Terque quod hoc faciant viso tunc carcere et ipsis
<lb/>Mane reis, titulos est sibi nacta dies.
<lb/>Dic quoque cur grauidas exaudis diue vocantes:
<lb/>Num quod in his vterus carceris instar erit?
<lb/>Vera ais, et syluas grauis est regina secuta:
<lb/>Inque illis dixit: me veniente parit.
<lb/>Dixerat: et sumpta palma, sumptisque catenis,
<lb/>Se vertit, visus deseruitque meos.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="9">
<p>Tertius vt currum sibi Phoebus ab aethere iunget
<lb/>Scorpius e media parte videndus erit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="10">
<p>Altera ab hoc roseas vbi sol aget igne quadrigas:
<lb/>Restituet pueris te Theodore tuis.
<pb edRef="145b" facs="4013894_0336"/>
<lb/>Qua foret ara peto, nutrix quum blanda petenti
<lb/>Qua domus Euandri, quaque lupercal, ait.
<lb/>Contigeram: miror parua testudine vota
<lb/>Tolli, quae exuuiae res puerilis erant.
<lb/>Tunc ea me spectans miraris munera dixit:
<lb/>Annueram: causam quum mihi disce, refert.
<lb/>Forte quod hic templum tenuit cum fratre Quirinus:
<lb/>Et pueris priscis rumina ficus erat.
<lb/>Hoc praestare putant pueris loca proxima munus:
<lb/>Attamen a prisca decipiuntur ope.
<lb/>Vir fuit hic sanctus: stygio vexatur ab angue:
<lb/>Fretus equo insiluit, comminuitque feram.
<lb/>Nox erat: inuenit sinuosa volumina lecto:
<lb/>Signum agit: a signo delituere crucis.
<lb/>Fit reus: ad palum pueri petiere sagittis:
<lb/>Pro pueris magno supplicat ille deo.
<lb/>Occidit, infantes aegri portantur ad illum:
<lb/>Mira facit: facti fama fit, ara datur.
<lb/>Siue vmbrae noceant, oculus seu fascinet illos:
<lb/>Siue Elephantiasis vlcere pectus adit.
<lb/>Corpora seu biberint sceleratae infantia linguae:
<lb/>Vagiet et languens, et petet aeger opem.
<lb/>Siue striges illum rostro tetigere sinistro:
<lb/>Stabit et epoto sanguine laxa cutis.
<lb/>Liberat: increuit suffusa venter ab vnda:
<lb/>Potaque ter bibitur, terque sititur aqua.
<lb/>Sonticus elanguet, capiunt nec lumina somnum:
<lb/>Certaque non fuerit cognita causa mali.
<lb/>Fiat vt incolumis votum promitte, iacenti
<lb/>Protinus vt viuat porriget ille manum.
<pb edRef="146a" facs="4013894_0337"/>
<lb/>Parua meo quondam torpebant membra nepoti:
<lb/>Flebat et impatiens, defueratque sopor.
<lb/>Nulla in nocte malum placabat nenia, vultus
<lb/>Et color in toto corpore pullus erat.
<lb/>Iussit anus puro lustrari sydere cantu:
<lb/>Qua tua discernit Termine rura lapis.
<lb/>Ouaque pendebant, supposto sulfure faxo:
<lb/>Mistaque cum multo mascula thura sale.
<lb/>Omnia vana aderant, medicas eximus ad artes:
<lb/>Itur et ad sanctos expetimusque sonos.
<lb/>Nulla tamen succo miserum medicina leuabat:
<lb/>Sacraque collato carmina nulla sono.
<lb/>Depositum flebant nutrix, materque, paterque:
<lb/>Templa petunt diui, palliaque ipsa vouent.
<lb/>Atque illis puerum sacris de more peractis
<lb/>Sacrificus dicto carmine spargit aqua.
<lb/>Vera loquor, dicto ter ad aegrum carmine, vixit:
<lb/>Deque sinu matris mouit ad ora manum.
<lb/>Vberaque appetiit, vires rediere colorque:
<lb/>Anteque quam multo firmior ille fuit.
<lb/>Sic vt erant, templo prece procubuere parentes:
<lb/>Votaque soluerunt, illaque vestis erant.
<lb/>Aucta fides diuo est, pendent testudine dona:
<lb/>Additaque exuuiis multa tabella suis.
<lb/>Ipsaque quo fiat maioris copia voti:
<lb/>Bis reserat templum septima quaeque dies.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="11">
<p>Dixerat, infirmo pede post laterana petebat,
<lb/>Cur petat insisto, quum mihi rursus ait.
<lb/>Sunt quoque si nescis, qui temperat omnia nutu:
<lb/>Hac Seruatori templa dicata die.
<pb edRef="146b" facs="4013894_0338"/>
<lb/>Hactenus, atque abiit, pater ergo maxime dixi:
<lb/>Hic tibi nam templi nascitur ara, faue.
<lb/>Scilicet (vt fas est) hanc primam dicimus aedem
<lb/>Luxque haec pontificum prospera prima fuit.
<lb/>Vnde sed haec fuerit, maneant quae nomina festo:
<lb/>Dum cano consilii sis quoque cura mei.
<lb/>Antra deo fuerant, quae nunc sunt aurea tecta.
<lb/>Vrbis adhuc Mauors fortis habebat opes.
<lb/>Vix casa coelestes capiebat parua rogantem:
<lb/>Sacrum erat exiguo numinis illa foco.
<lb/>Aut teges aut titulum templi spelunca tenebat:
<lb/>Pressus et a turbis sacrificator erat.
<lb/>Viderat, et tactus fuerat iam numine nostro
<lb/>Caesar vt est aeger quum rogat ista deum.
<lb/>Trine pater: quando sic es tu dictus et vnus:
<lb/>Si moueor ritus relligione tui.
<lb/>Te quoniam memorant populos seruasse cruore:
<lb/>Atque meo telum subripuisse Ioui.
<lb/>Quum iubear multa puerorum caede lauari:
<lb/>Vlcus enim toto corpore triste vides.
<lb/>Ne ferar innocuo mundari sanguine corpus:
<lb/>Sanguine (si par est) fac lauer ipse tuo.
<lb/>Templa feres meritis, qua nostra palatia surgunt:
<lb/>Quaque loci titulum rana Neronis habet.
<lb/>Haec eadem fient totum tibi iura per orbem:
<lb/>Structaque erunt sacris plurima templa tuis.
<lb/>Vota dat incolumis, summus cum veste sacerdos
<lb/>Constitit, astabat cum duce turba suo.
<lb/>Atque pias tollens cum vultu ad sydera palmas:
<lb/>Edidit hos supplex plebe tacente sonos.
<pb edRef="147a" facs="4013894_0339"/>
<lb/>Nate dea, et summi proles certissima patris:
<lb/>Accipe quae meritis debita dona damus.
<lb/>Sic sed templorum caput haec sit vt ara tuorum:
<lb/>Subsit et huic oriens, occiduumque latus.
<lb/>Dixerat a laeuo strepuere tonitrua coelo:
<lb/>Augurio laeti procubuere patres.
<lb/>Interea toto iubar admirabile templo
<lb/>Funditur: et flammis cingitur ara nouis.
<lb/>Surgunt, lapsa polo sacra Seruatoris imago
<lb/>Cernitur in templum desiluisse suum.
<lb/>Quisque preces auget, circum exuruntur odores:
<lb/>Astant qua venit, tactaque saxa colunt.
<lb/>Summa tenent radii, qua nube pependerat ille:
<lb/>Cumque suis superis, vt fuit altus erat.
<lb/>Cura videre deum est, spectant formamque, locumque:
<lb/>Attamen in celso sederat ille tholo.
<lb/>Ergo dei facies populo sis dextra Quirini
<lb/>Sanctus ait, patribus laetaque semper ades.
<lb/>Hactenus, estque aedis pars agnifer, altera frater:
<lb/>Quodque illic superest forma salutis habet.
<lb/>Quod venit: et pater huic venienti dedicat aram:
<lb/>Prospera fitque dies, festaque nomen habent.
<lb/>Ius dedit hinc Caesar ponendi templa per orbem:
<lb/>Iunxit et imperium, persoluitque fidem.
<lb/>Vtque sit ad veniam locus hic, pater ipse sacrorum
<lb/>Quot veniunt luces, tot precis esse dedit.
<lb/>Finis erat, quum sic, tunc, vt solet, agmine plebis
<lb/>Dicitur has voces forte tulisse senex.
<lb/>Dardana belligerae simulachrum Troia Mineruae
<lb/>Viderat iliaco desiluisse iugo.
<pb edRef="147b" facs="4013894_0340"/>
<lb/>Quamque diu signum summa seruauit in arce:
<lb/>Imperium rerum tam tenet illa diu.
<lb/>Vox venit ad patres, prudens sententia visa est:
<lb/>Et sacer inferior cingitur aere locus.
<lb/>Fitque chorus custos, aeternosque aspicit ignes:
<lb/>Cernitur, et nulla tangitur illa manu.
<lb/>Atque sit e coelo tanquam modo lapsa videtur:
<lb/>Longa licet veniat nulla senecta nocet.
<lb/>Adde quod hostili flagrarunt templa fauilla:
<lb/>Ausa nec authorem laedere flamma suum.
<lb/>Seruat quae imperium: praedonem fallat vt error:
<lb/>Altera seruata est interiore loco.
<lb/>Moreque maiorum sanctorum sancta vocarunt:
<lb/>Cum quoque de coelo sit decus illa suo.
<lb/>Haec ego dicebam, sonuerunt aera, sub ora
<lb/>Procubuit fratrum foemina virque genu.
<lb/>Illa ter apparent demisso ad lumina velo
<lb/>Circum aderant fusae voce iuuante preces.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="12">
<p>Postera lux orta est, petitis si sydus in illa:
<lb/>Oceani fallax Scorpius intrat aquas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="13">
<p>Luce secutura conscenderat aethera Phoebus:
<lb/>Et face finierat nocte viator iter.
<lb/>Clausaque iam septis soluebat ouilia pastor:
<lb/>Pascebatque suas mane supinus oues.
<lb/>Aeraque inspectans, collectaque nubila coelo,
<lb/>Orta lyra est, imbres non procul, inquit: erunt.
<lb/>Vix ea: quum subito commiscent praelia venti:
<lb/>Dura incoepit hyems, antra petamus ait.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="14">
<p>Est quoque ni fallor, nunc Martinalia festum:
<lb/>Atque hyemis nobis sol noua signa dabit.
<pb edRef="148a" facs="4013894_0341"/>
<lb/>Nubila nam si sunt, eadem sine nube placebit:
<lb/>Est si clara dies, tota madebit aquis.
<lb/>Dixerat: et dederant iam sera crepuscula signa:
<lb/>Tempora quum apposito transigit ille mero.
<lb/>Sancte igitur cum te celebrent ad vina poetae:
<lb/>Quorum saepe tibi pars ego magna fui.
<lb/>Si vacat, ad proprias e coelo labere laudes:
<lb/>Quaeque damus faciles, ad tua vina veni.
<lb/>Proque tuis Baccho faueas, adsisque poetis:
<lb/>Sed mihi praecipue qui tua festa cano.
<lb/>Nam si vera licet manifesta voce fateri:
<lb/>Et sequimur certa numina nostra fide.
<lb/>Fertilior musis es tu, quam Bacchus et Euan,
<lb/>Ingenium ex vero vatibus ipse facis.
<lb/>Curque facis causa est, cuius tu cura putaris
<lb/>Quoque vales, et quo tu tibi numen habes.
<lb/>Deme merum lauro, soliti dementur honores:
<lb/>Ilias et nullum versibus extet opus.
<lb/>Sancta nec Aeneis aeternum nomen habebit:
<lb/>Nullus et Aeacides, nullus et Hector erit.
<lb/>Terra sit ergo leuis, pictas qui repperit vuas:
<lb/>Quique malas primus nectare pellit aquas.
<lb/>Icare debebas aeternum viuere nobis:
<lb/>Vitis enim nosti, quam bene dulcis odor.
<lb/>Vino forma venit, vino producitur aeuum:
<lb/>Vino nouit opus quid sit amica viri.
<lb/>Vina fugant curas, reuocant in pectora vires:
<lb/>Vina nocent nunquam, sobria laedit aqua.
<lb/>Haec facit vt siccis sint carmina crassa poetis:
<lb/>Pone puer, posito sit procul vnda, mero.
<pb edRef="148b" facs="4013894_0342"/>
<lb/>Negligit Eurition nudatos ebrius enses:
<lb/>Attracidis cultos appetiitque toros.
<lb/>Spreuerat et Cyclops confossus lumina damnum:
<lb/>Molle maroneo dum madet ipse mero.
<lb/>Et sua Martini tam laeta luce bibendo,
<lb/>Ponere qui nescit tristia: potet aquam.
<lb/>Interea, ipse ederae si de cultoribus vnus:
<lb/>Diue mone in coena cur tibi vina damus.
<lb/>Dolia cur relinunt addas, quo nomine festum:
<lb/>Sic ego, ab exquiliis quum tulit ille caput.
<lb/>Et procul o dixit spes et mea cura poeta:
<lb/>Accipe quaesitis debita vota tuis.
<lb/>Sunt qui vina dari credant: mihi proxima festo
<lb/>Quod defecandi tempora vulgus habet.
<lb/>Parsque quod ismario vertebam flumina succo:
<lb/>Hac fieri turbae quod quoque nocte putant.
<lb/>Quae licet apta putes, et sint tibi proxima vero:
<lb/>Quae sequitur causa est ista probanda magis.
<lb/>Forte Valentini fuit olim a nomine Caesar
<lb/>Poscere ab hoc pro re pauca coactus eram.
<lb/>Sensit: poste fugat, clauditque immaniter aulam
<lb/>Hocque etiam durus sepius ille facit.
<lb/>Sit precibus facilis deus inquam: clausaque pandat
<lb/>Atria, nec votis sint aliena meis.
<lb/>Finieram: petii, patuerunt tecta petenti
<lb/>Sponte sua, ad positas sederat ille dapes.
<lb/>Aspicit, et perstat, nec me dignatur honore:
<lb/>Ignibus accensa est regia sella meis.
<lb/>Prodigio motus tandem veneratur, et inquit:
<lb/>Posce aderunt votis omnia laeta tuis.
<pb edRef="149a" facs="4013894_0343"/>
<lb/>Indeque ne tantis frigeret gratia dictis,
<lb/>Excipior dapibus, non ego solus eram.
<lb/>Interea (vt mos est conuiuis) aurea dextra
<lb/>Porrigit inuicta pocula plena, tuli.
<lb/>Vina ego libaram: socio libata propino:
<lb/>Erubuit Caesar, tertius inde bibit.
<lb/>Iura sacerdotis regem praecedere debent:
<lb/>Iste hominis partes namque agit ille dei.
<lb/>Bella gerebantur, fueram quoque notus in armis:
<lb/>Quum mihi sic inter pocula laetus ait.
<lb/>Iam scio quum bellum sibi Gallia triste timebat:
<lb/>Dictus quumque armis abstinuisse metu.
<lb/>Quam bene pugnanti duce te victoria parta est:
<lb/>Absens ipse licet clausus ab hoste fores.
<lb/>Quamque tibi ingratus fuerit quoque Caesar, ab illo
<lb/>Sum quia, et exceptus diceris ante dapes.
<lb/>Esse tibi vt merito videantur nomina Martis,
<lb/>Sint tot felici cum tua gesta manu.
<lb/>Victorem in bello quoque me pater effice: facto
<lb/>Non aderit certe gratia surda tuo.
<lb/>Interea ne ipse queri de ingrato Caesare possis:
<lb/>Gallus es et Pannon gaudet vterque mero:
<lb/>Quod pius Aeneas, quod Turnus et ipse vouebat:
<lb/>Accipe de lacubus iam tibi vina meis.
<lb/>Dixit: et autumnus vinosas presserat vuas:
<lb/>Atque nouis inerant proxima musta cadis.
<lb/>Quum iubet apponi plenas e pluribus obbas:
<lb/>Dolia quotque aderant, pocula mensa dedit.
<lb/>Sicque meo festo reserantur in ordine cellae,
<lb/>Atque mihi dandi mos venit inde merum.
<pb edRef="149b" facs="4013894_0344"/>
<lb/>Baccho festa aderant: dixere pithegia grai:
<lb/>Fasque his signatis soluere vincla cadis.
<lb/>Praeterea priscis fuerant vinalia: summo
<lb/>Tradidit Aeneas quum sua musta Ioui.
<lb/>Vtraque nostra dies, haec quod putor esse Lyaeus
<lb/>Illa, mihi Caesar quod sua musta dedit.
<lb/>Illaque et ista mea est sed Martinalia dicunt:
<lb/>Vtque decet titulos temporis huius habent.
<lb/>Mosque manet, testas relinunt noua vina bibentes:
<lb/>Totaque nox festa est, peruigilantque mero.
<lb/>Caesaris imperium in conuiuas grande manebat:
<lb/>Factus et in Cyathos rex sua iussa dabit.
<lb/>Constat et in mensa vini, coenaeque, magister:
<lb/>Propinantque frequens, iussaque vina bibunt.
<lb/>Quique propinator fuerat, manet ille sititor,
<lb/>Sumque ego spectator moris ab arce mei.
<lb/>Decipit hic socium, deceptus decipit idem:
<lb/>Quodque ego cum magno Caesare, turba facit.
<lb/>Stat genus omne meri, stabat cum Caesare, nomen
<lb/>Quisque bibit, bibimur nos tamen ante duo.
<lb/>Sunt quoque qui iungant absentis nomen amicae,
<lb/>Illaque sit quamuis Penthesilea, bibunt.
<lb/>Multi addunt Priami, multi quoque Nestoris annos,
<lb/>Seu Tithone tuos, siue Sybilla tuos.
<lb/>Tota sitit tellus sitiunt et sydera clamant:
<lb/>Pone merum oderunt gaudia vera moram.
<lb/>Pone merum non est lux crastina credula vitae
<lb/>Quae minor est semper deteriorque venit.
<lb/>Quaeque dabant Baccho, mihi praebet gratia vulgi:
<lb/>Quaeque illi ratio est, non minus illa mihi.
<pb edRef="150a" facs="4013894_0345"/>
<lb/>Miles enim Bacchus, miles sum dictus et ipse:
<lb/>Bis genitus fuerat, bis genitusque vocor.
<lb/>Ille colit Thebas, est et mihi Gallia curae:
<lb/>Vini auidum quaeso quem magis esse putes?
<lb/>Nominor ante lacus, clamabant ante Lyaeum:
<lb/>Illi acinis Thyrsus, crux mihi picta datur.
<lb/>Indos ille domat: domui persaepe Tyrannos
<lb/>Nec minor iste mihi quam labor ille fuit.
<lb/>Tempora cingebant ederae iuuenilis Iachi:
<lb/>Has noua dat nostro ferre taberna mero.
<lb/>Stulta choros mediis ducebat foemina syluis:
<lb/>Ad Cyathos saltat pota puella meos.
<lb/>Bacchus habet Cereris commercia: munus et huius
<lb/>Mollitum nostro nomine crescit opus.
<lb/>Repperit ille vuam, leuo vinum sordibus vuae:
<lb/>Me duce et vt cedat vertitur vnda mero.
<lb/>Dixit, et addiderat quaesitis: pallia dixi
<lb/>Cur dederas? bello cur quoque gesta iuuant?
<lb/>Omnia donaram: restabant pallia dixit:
<lb/>Et iuuenis presso bella sequebar equo.
<lb/>Postulat haec nudus: diuisi pallia: nudo
<lb/>Atque dedi: ostendit mox data nocte deus.
<lb/>Portaque qua dederam mihi templum Ambiana parauit:
<lb/>Extat et officio nobilis illa meo.
<lb/>Palliaque ostendit mea Templo proxima sedes:
<lb/>Et soleam impulsus quam pede liquit equus.
<lb/>Aduocor ad pugnas, coelesti pignore fretus
<lb/>Prosilio in medium: telaque nulla gero.
<lb/>Qua fueram fortis cruce sed munitus in hostes
<lb/>Irruo, pugnamus, victor inermis eram.
<pb edRef="150b" facs="4013894_0346"/>
<lb/>Miles credit idem: sine tello pallia secum
<lb/>Quum mea fert: bellis hinc modo gesta iuuant.
<lb/>Saepe quod his hostes mea vicit Gallia: luce hac
<lb/>Gaudet: et exquiliis publica mensa datur.
<lb/>Paruaque sint veluti mihi bacchanalia, ludunt:
<lb/>Moxque quater denae tempora lucis habent.
<lb/>Hactenus, a tumulis coluere Charistia prisci:
<lb/>Laetaque erat posito turba propinqua mero.
<lb/>An ne eadem tua sunt: simili namque ordine vino
<lb/>A tumulo laeti vertimus ora tuo.
<lb/>Quare age post vmbras facimus cur talia dicas:
<lb/>Sic ego sic laetus rettulit ille mihi.
<lb/>Hoc facitis: docui quia foeno et puluere obire:
<lb/>Stare crucem a pedibus, verbaque certa legi.
<lb/>Exanimesque homines ad sydera tollere vultus:
<lb/>Commendare animas, aere ciere rogos.
<lb/>Hacque coronari patres quoque luce solebant
<lb/>Dixi, missa inquit sorte corona mihi est.
<lb/>Num ne etiam iccirco ientacula certa parabant,
<lb/>Annuit: atque inquit quod mihi cura meri.
<lb/>
<lb/>Dant tibi cur socium Rochum? quia vina taberna
<lb/>Fert mea, et hospitibus praesidet ille meis.
<lb/>Dixerat: abscessit: tunc inuictissime dixi
<lb/>Pro ducibus nostris pallia fortis habe.
<lb/>Et quoniam sine te nullum laudabile carmen
<lb/>Tange tuo quaeso pectora nostra mero.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="15">
<p>Haec ego: Martino cras quidam ait, incipit aestas:
<lb/>Feceque purgandi tempora vina feret.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="16">
<p>Tunc ego, de Phoebo cedet quoque Scorpius, inquam:
<lb/>Solque sagittiferi tela mouebit equis.
<pb edRef="151a" facs="4013894_0347"/>
<lb/>Ergo pius longis Helisaeus languidus annis.
<lb/>Quamlibet exhaustis viribus, aeger erat.
<lb/>Venit ad hunc Ioas puer: vt puer iuit ad ipsum
<lb/>Phillyriden, cui inquit, tu quoque viue pater.
<lb/>Postulat ille arcum: petiit Centaurus vt arcum:
<lb/>Est Syrus hostis ait: da quoque tela: dedit.
<lb/>Solue: facit iussum: Syrii feriuntur ab arcu:
<lb/>Vltor erat: fati iam manus inquit adi.
<lb/>Venerat: eripitur, raptus formatur in astris:
<lb/>Bisque notas septem corpore nactus erat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="17">
<p>Cras homo thura bonus poscit, cognominis huius
<lb/>Hei mihi, quam paucos tempora nostra vident.
<lb/>Partum veste, et acu, lucrum praebebat egenis:
<lb/>Hoc et qui faciat, nunc quoque rarus erit.
<lb/>Hic tua tutela est: quisquis profiteberis artem:
<lb/>Da lucrum: dices da quoque forte tuum,
<lb/>Haec mihi mens cum sit: desunt ad munera vires:
<lb/>Cum faciat lucri pagina nostra nihil.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="18">
<p>Stabit vt orta dies: torto qui cinctus ab angue est,
<lb/>Serus in occiduas sydera condet aquas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="19">
<p>Orta lyra est: coelo pluuius quoque surgit Orion:
<lb/>Typhi legas velum, si sapis ipse, rati.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="20">
<p>Quinta dies rediit: radiisque illuminat orbem:
<lb/>Augeat vt fratres aedibus vna duos.
<lb/>Forsitan et causam mirati poscitis, illis
<lb/>Cur duo sint vna templa dicata die.
<lb/>Sanus erat Caesar, corbes et puluere plenas
<lb/>Tot tulerat collo signa quot annus habet.
<lb/>Templaque erant fratri: fratri altera creuerat ara:
<lb/>Quum pater has vna luce sacremus ait.
<pb edRef="151b" facs="4013894_0348"/>
<lb/>Venerat: inque vna librarat corpora lance:
<lb/>Miscueratque sacris ossibus, ossa locis.
<lb/>Altera restabat, quum sera crepuscula fiunt:
<lb/>Tunc prece sic Phoebo: supplice sanctus ait.
<lb/>Optime signorum radiis redimite tuorum:
<lb/>Altera sacratur dum ducis ara, mane.
<lb/>Dixerat: altus equos celeres remoratus habenis
<lb/>Luxit: habent vnam sic duo templa diem.
<lb/>Altera cur vetus est: cur altera regia cessit:
<lb/>Qui petit: hic nostro carmine certus erit.
<lb/>Clauiger est ingens: templum ingens incolat inquit
<lb/>Iulus in vrbe, solo quum vetus aequat opus.
<lb/>Prisca gigantea redierunt limina mole:
<lb/>Crimen erat: veniam promeruere manus.
<lb/>Sic cui nulla dies nocuit, cui nulla vetustas.
<lb/>Occidit: impensa surgat vt ara patrum.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="21">
<p>Quarta hinc virginibus lux festa est: forteque poscor:
<lb/>A praesentando cur sibi nomen habet.
<lb/>Mos erat (extat adhuc) teneris dare templa puellis:
<lb/>Quo magis hae tutae virginitate forent.
<lb/>Mox aliqua vt plenis esset cum nubilis annis:
<lb/>Si cuperet: sese iungeret apta viro.
<lb/>Iuerat huc virgo: venientem rite sacerdos
<lb/>Ceperat, excelsi liminis ante fores.
<lb/>Quodque excepta loco, quod praesentata sub ara,
<lb/>Praesens festa dies hinc sibi nomen habet.
<lb/>Nupturae interea innuptae, nuptaeque, puellae
<lb/>Dat quibus haec dotis munera: ferte preces.
<lb/>Praecipue doctae sed dent sua thura magistrae:
<lb/>Discipulas lucro quae cupiere nouas.
<pb edRef="152a" facs="4013894_0349"/>
<lb/>Hac nam luce quibus tactura est virgo tonantem
<lb/>Verberibus primum est tradere iussa manus.
<lb/>Sed quid saeua facis? ponas tua sceptra magistra,
<lb/>Aequius his alias commodiusque feri.
<lb/>Pallade nanque magis docta est: docuitque sorores:
<lb/>Atque manus, nescis? erudit ista tuas.
<lb/>Apte vt pingat acu: percurrat pectine telas:
<lb/>Ducat et e plena mollia fila colo.
<lb/>Haec, a iure sacro, felicem Aeneida nouit:
<lb/>Quicquid et aeterno carmine Homere canis.
<lb/>Ergo quod es musis, quod dux pia virgo poetis:
<lb/>Sis rogo carminibus semper amica meis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="22">
<p>Cras sacra Caeciliae lux est, mora nulla, puellae
<lb/>Virginis e templo uirginis ite domum.
<lb/>Organa sed manibus pulsat: sic omne moueret
<lb/>Quod modulis animos graecia docta vocat.
<lb/>Ante quidem cornu populos ad sacra vocabat:
<lb/>Garrulaque in fanis tibia mane suis.
<lb/>Nunc campana sonant sacris tinnitibus aera
<lb/>Turribus: et gentes ad sua templa cient.
<lb/>Organa traxerunt diuam: coelumque dederunt:
<lb/>Quaeque dedere pia continet illa manu.
<lb/>Huicque facem geritis: face sic quia venit ad aram:
<lb/>Ara domus sed, vos quo via ducit, erat.
<lb/>Praesidet et nautis, iuxta naualia templum
<lb/>Quod tenet: annonas fert vbi Roma suas.
<lb/>Saxaque quod scopulos appellat nauita caeca:
<lb/>Nomine de diuae non minus esse putat.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="23">
<p>Festum Clementis hyemis caput est orientis,
<lb/>Crassa sacerdotum dicere musa solet.
<pb edRef="152b" facs="4013894_0350"/>
<lb/>Sed decepta loco est cras sint vt festa, recedens
<lb/>Hinc sibi bis decimam continet illa diem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="24">
<p>Proxima nulla nota est: signat lux altera fastos:
<lb/>Regiaque ad signum te Catherina vocat.
<lb/>Ergo pii vates, facundaque pectora, mecum
<lb/>Thura date, hesterna sed comitata fame.
<lb/>Scilicet haec vicit vocali sorte poetas.
<lb/>Atque data eloquii debita dona tulit.
<lb/>Aduocat hanc partus pariter prope tempora mater:
<lb/>Lac dedit e tumulo diua quod ipsa suo.
<lb/>Conditur ad littus: fortunam nauita credit:
<lb/>Quodque rota est, placidas quodque ministret aquas,
<lb/>Huic quoque militiae est, atque huic commissa reorum
<lb/>Cura: quod est ensis, Curia quodque rota.
<lb/>Adde quod hinc virgo festum natalis ad vsque,
<lb/>Hanc rogat: vt nubat: nupta quod ipsa deo est.
<lb/>Huic cuspis gladii memor est, quia concidit illa:
<lb/>Regia erat: luce hac ius schola regis habet.
<lb/>Interea posses cum tu inter stare sorores
<lb/>Ingenio victae quae erubuere tuo.
<lb/>Sic te Phoebus amet: sic te colat aemula Pallas
<lb/>Sitque huius sturno semper oliua tuo.
<lb/>Pierides virgo, sanctosque tuere poetas
<lb/>Hosque tua in summa da semel esse rota.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="25">
<p>Tertia commemorat tumulis pia iusta parentum:
<lb/>Ah sibi quam paucas haec videt ara manus.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:11" n="26">
<p>Vltima piscator fert tempora mensis, et anni:
<lb/>Suntque velut ludi lubrice Tybri tui.
<lb/>Nam qui rara trahunt piscoso retia ponto:
<lb/>Qui iacit et iaculum: qui tegit aere cibos.
<pb edRef="153a" facs="4013894_0351"/>
<lb/>Festa colunt, visunt caput et piscantis ad aram:
<lb/>Hic vbi cum nauta munera fratre petit.
<lb/>Interea e summo terris lux prospera coelo
<lb/>Panditur, aduentus et sibi nomen habet.
<lb/>Labe vacent animi: deus aduenit, aduenit agnus:
<lb/>Crimina confesso diluat ara reo.
<lb/>Pura placent, multis scelus est apponere carnes:
<lb/>Donec ab his cunis vagiat ille suis.
<lb/>Adde quod et culpas resecat per templa sacerdos,
<lb/>Non secus ac denis lucibus ante quater.
<lb/>Omnia sint igitur venturo operata tonanti:
<lb/>Atque frequens puros sentiat ara dies.
<lb/>Tu quoque musa sacris, sic fas, assistere debes:
<lb/>Et simul in nostro pura sedere choro.
<lb/>Stat cum mense labor, piscator contrahe uela,
<lb/>Portus adest, nobis vna terenda uia est.
<lb/>Explicit liber Vndecimus.
<pb edRef="153b" facs="4013894_0352"/></p></div></div>
                
                
<div type="textpart" subtype="book" xml:base="urn:cts:latinLit:stoa0367.stoa001.ogl-lat1" n="12"> 
<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="1">
<p>In hoc mense Decembri, a decimo numero mensium de anno Romuli dicto, qui menses per pueros hic notantur, numerus decimus verus verior ostenditur, et verificatur, in decimo mense, in quo Christus natus est, non sine mysterio, licet naturae cursu, videlicet vt quemadmodum decimus numerus absolutus nouum numerum desiderat, et ipse semper repetitur: Sic Christus noua tempora, ac vera aurea saecula quae desiderabamus, nobis attulit, eaque cum eius laudibus vbique repetuntur. Tutela olim vestae, nunc Thomae Apostoli.
<lb/>Venimus ad decimum felici carmine mensem:
<lb/>In quo, quo annus abit limite, rursus adest.
<lb/>Scilicet abscedit pariter mihi surgit et ille:
<lb/>Principium et coeptis summa fit inde meis.
<lb/>Principium et finis deus est hinc mensis ab ima
<lb/>Exoriens parte, hic ingredietur iter.
<lb/>Ergo a te missus per te vt quoque desinat ille:
<lb/>A te iterum et surgens vt modo carpat iter.
<lb/>Sancte pater, quando pars haec te maxima fastis
<lb/>Attigit: incoeptis perge fauere meis.
<pb edRef="154a" facs="4013894_0353"/>
<lb/>Nempe sacro laetus plausu, et sublimis in ostro
<lb/>Hic populum excipies et noua iura dabis.
<lb/>Terna tribus pictos nam quaeret purpura fasces:
<lb/>Et pia Roma tuos procidet ante pedes.
<lb/>Stabit enim lectus tarpeia coetus ab arce:
<lb/>Vixque erit in sacra pluribus aede locus.
<lb/>Candida mox coeli libabitur hostia templo:
<lb/>Altera cum fuerit fascibus orta dies.
<lb/>Tunc nouus antiquo sese addet mensibus anno;
<lb/>Deficietque alter, quaeret et alter iter.
<lb/>Scilicet aduentu deus infans tempora iunget:
<lb/>Sicque sit vt series continuata volet.
<lb/>Fictaque quae fuerant Saturno saecula rege
<lb/>Aurea, vera dabit gentibus inde suis.
<lb/>Sic tamen illa dabit sint vt te principe vera:
<lb/>Hoc quibus e coelo iam duce lectus eras.
<lb/>Nam nisi tu rerum moderamina ad alta venires:
<lb/>Tristis adhuc facies temporis illa foret.
<lb/>Interea vnde suam sibi mensis vendicet aram
<lb/>Cogimur auspiciis dicere rite tuis.
<lb/>Ordo recurrebat decimis e mensibus ille:
<lb/>Quem dederat lustris frater in vrbe Remi.
<lb/>Creuerat vsque decem numerus, prodiret vt alter
<lb/>Fas erat: et spatiis pergeret ipse nouis.
<lb/>Iam venturus erat, qui impleret tempora cursu:
<lb/>Quique suis populis iam noua iura daret.
<lb/>Venit, et impleuit, nobisque vt saecula ferret:
<lb/>Nascitur hoc numero, conspiciturque puer.
<lb/>Martis enim mense est conceptus, natus in isto:
<lb/>Atque sacri causam sic sibi mensis habet.
<pb edRef="154b" facs="4013894_0354"/>
<lb/>Dum teneras igitur praecedunt tempora cunas:
<lb/>Et teritur spatiis vltima meta suis.
<lb/>Magne puer magni soboles aeterna Tonantis:
<lb/>Hic tibi natalem dum cano dexter ades.
<lb/>Atque tui incipias magni primordia saecli:
<lb/>Vt capiat tecum mensis et annus iter.
<lb/>Et quia surgentis decus et tu diceris aeui:
<lb/>Vrbis sancte parens, praeficerisque sacris:
<lb/>Quod decet et fas est, cuius vice numine polles:
<lb/>Cum puero ritus aggrediare tuos.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="2">
<p>Imprimis deus est quia nullo coniugis vsu
<lb/>Suntque atri multis, siccaque mensa, dies.
<lb/>Este procul tedis nuptae, viduae ue puellae:
<lb/>Aptius his tempus mense sequente datur.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="3">
<p>Ipse sed ante diem vulcania surgat ad arma
<lb/>Eligius, fabrae sacrificentque manus.
<lb/>Scilicet acceptum cum foenore reddidit aurum:
<lb/>Laminaque in digitis illius aucta fuit.
<lb/>Pace tua huic debent, quos iactas Mulciber, ignes,
<lb/>Arte tuae tantum non potuere manus.
<lb/>Nanque pedes flammis Phaetontis frangis equorum:
<lb/>Crus celeri istius voce coiuit equo.
<lb/>Tela Ioui quae fert auis a te, nunciat ortum
<lb/>Huius, et huic sacrum non manus vna facit.
<lb/>Nam sibi qui referunt operoso nomen ab auro:
<lb/>Quique tuis signant aera moneta notis.
<lb/>Quique metalla liquat: qui frenos fingit equorum:
<lb/>Quique tabellarum nomine currit equo:
<lb/>Quique feri domitor, trutinae qui examina librat:
<lb/>Quique facit claues, cui rota versa pede est.
<pb edRef="155a" facs="4013894_0355"/>
<lb/>Eligium cuncti socia venerantur in aede,
<lb/>Cede sacris: fictos non colit ara deos.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="4">
<p>Hinc tria iuncta loco coelo noua signa videntur:
<lb/>Phoebus vbi eoo tertius albet equo.
<lb/>Vultur, et aonio nam insignis carmine Cygnus,
<lb/>Et sua cristatus sydera Gallus habet.
<lb/>Admonet iste senem: Elysium morte ille canendo
<lb/>Praeuidet: incestum tertius odit opus.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="5">
<p>Proxima lux orta est, tua Iuppiter arma relinque
<lb/>Nam quo magnus eras, Barbara fulmen habet.
<lb/>Vix ea sic dixi, tonitru quum concita moles
<lb/>Emicuit, septem constrepuitque iugis.
<lb/>Transieram pontis faciem, data signa requiro:
<lb/>Lectus ad excubias quum vigil arcis ait.
<lb/>Haec cui festa dies, nescis? dat Barbara signa:
<lb/>Miror te ignarum numinis esse mei.
<lb/>Altera fert turrem diuae manus, altera palmam?
<lb/>Cur ferat et dubio debita causa subest.
<lb/>Clausa velut Danae lugebat pallida turre:
<lb/>Atque dei signis cognita nostra fuit.
<lb/>Appetit hanc genitor, turri fugit illa relicta:
<lb/>Pastores sylua delituisse vident.
<lb/>Poscit ab his natam, negat alter, furtaque sperat:
<lb/>Alter vbi est monstrat signaque certa docet.
<lb/>Inuenit, inuentam rapto trahit ille capillo:
<lb/>Stareque compellit iudicis ante pedes.
<lb/>Caeditur, et plagis defertur caesa parenti:
<lb/>Clausa gemit rursus quo prius illa loco.
<lb/>Pro scelus: in natam patris furit impius ensis:
<lb/>Atque cadit tacto sanguinolenta solo.
<pb edRef="155b" facs="4013894_0356"/>
<lb/>Facta deum tangunt, abrumpitur ignibus aether:
<lb/>Cum domino et turris fit cinis ipsa suo.
<lb/>Quique patri occultae indicium fecere petenti
<lb/>Ne careat poenis haec quoque culpa suis.
<lb/>In lapidem, ut fuerant circum iuga summa vagantes,
<lb/>Cum grege adhuc versus perstat vterque suo.
<lb/>Hinc sit vt exemplum, tetigit quia fulmine turrem:
<lb/>Illi turritas attribuere manus.
<lb/>Factaque tutela est eadem arcibus, vnde reclusis
<lb/>Ignibus haec moles nunc tibi signa dedit.
<lb/>Et quod pastorum mutauit corpora saxo:
<lb/>Clausaque quod gemuit, sitque quod vlta patrem.
<lb/>Igne strepit quoties de coelo fulmen, agrestes
<lb/>Ora notant, illam subtrepidique vocant.
<lb/>Carcere quique gemit clausus sibi clamat eandem:
<lb/>Quum tonat, et tangi iudicis ora rogat.
<lb/>Adde quod et miles (non sunt aliena rogatis)
<lb/>Hanc gerit in signo: causa nec ipsa latet.
<lb/>Pulsus erat veterum cum diis Vulcanus ad vmbras:
<lb/>Ceperat et noster sydera summa deus.
<lb/>Siue quod hic aegre detrudi in tartara ferret:
<lb/>Seu quia debebant hoc quoque fata malum.
<lb/>Conuenit iratus tacitis qui praesidet oris,
<lb/>Atque ait audaci talia verba sono.
<lb/>Iuppiter igne ausos coelum affectare gigantes
<lb/>Obruit, amisit fulminis ille minas.
<lb/>Cum tibi sit tellus: sint tertia regna: sit ignis:
<lb/>Dextera cur flammis ad tua bella caret?
<lb/>Dixerat, ille modum poscit, de manibus vnum
<lb/>Mitte ait: hic fulmen me faciente feret.
<pb edRef="156a" facs="4013894_0357"/>
<lb/>Annuit, et mittit de multis manibus vnum
<lb/>Ille abiit, simulat sed prius ora viri.
<lb/>Fune latus cingit: dat lignea vincula plantis:
<lb/>Quaeque tegat corpus, lanea vestis erat.
<lb/>Cornua restabant, capiti protollit amictum:
<lb/>Os gerit obstipum, telaque fratris habet.
<lb/>Forte vir instabat succo vt liquida aera coirent:
<lb/>Grai Hermen, nostri Calchimiumque vocant.
<lb/>Iuerat: arte illa fama est venisse peritum:
<lb/>Hunc vocat, accedit: ducitur ante focum.
<lb/>Diues in accenso feruebat massa camino:
<lb/>Flabat et alterno flamine follis opus.
<lb/>Tempus ait socio Vulcanus, dicta bicornis
<lb/>Audiit: admiscet plurima, fertque facem.
<lb/>Fit prope: commistum vix contigit igne liquamen,
<lb/>Quum crepat in testum fomite tactus onix.
<lb/>Non secus ac fulmen nubisque, imbrisque, Cyclopes
<lb/>Cui dederant partes: aetheris igne solet.
<lb/>Obstupuit facto: Chalybemque armabimus inquit
<lb/>Mulciber, inque vrbes, perniciemque virum.
<lb/>Hactenus, atque teres rapidumque, cauumque metallum
<lb/>Includit ligno, telaque dura facit.
<lb/>Aspicit, et tractans non dum est ait ille peractum:
<lb/>Qua moueat vires non meus ignis habet.
<lb/>Dixerat et celeres admittat vt ardua flammas
<lb/>Machina et admissis ignibus vsta tonet:
<lb/>Perforat a tergo, via fit face: saxaque vulnus
<lb/>Infligunt flammis impetuosa suis.
<lb/>Ergo opus arguta sceleratum exegerat arte:
<lb/>Postremam telis addideratque manum.
<pb edRef="156b" facs="4013894_0358"/>
<lb/>Sulfure quum haec onerat, clauditque volatile plumbum:
<lb/>Tollat vt ante oculos, mox teneatque manu.
<lb/>Tartara adit, tunc rex da flammam Mulciber inquit:
<lb/>Attigit, attactum grandia bombit opus.
<lb/>Flammae onus excludunt, tonitruque imitantur Olympi:
<lb/>Terrificantque animas, pulsaque quaeque ruunt.
<lb/>Audiat hoc Cocles, et pontem deserat hosti:
<lb/>Longa decennalis Troia nec arma ferat.
<lb/>Tela probat pater haec stygius, didicere minores:
<lb/>Atque ea militiae fulmina miles habet.
<lb/>Non galeae, aut Clypei, munita ue pectora ferro,
<lb/>Non muri, contra non valet vsus equi.
<lb/>Quod non ista valent, valet inuiolabile numen:
<lb/>Quodque sit hoc poscis, Barbara nomen habet.
<lb/>Quam tenet e turri quoniam tonat, ipsaque in hostes
<lb/>Aenea de castris machina mittit onus.
<lb/>Quum dant signa tubae, crepuereque fulmina flammis:
<lb/>Aspicit hanc miles, certaque vota facit.
<lb/>Dumque facit vultus, oculosque in imagine supplex
<lb/>Continet, exaudit diua rogata preces.
<lb/>Deque sua turri venientia, deque duello
<lb/>Summouet, obiecta fulmina, et aera, manu.
<lb/>Finierat: tunc sic, qui dixti haec tempore nullo
<lb/>Bella geras quamuis, hinc tibi vulnus eat.
<lb/>Sanctaque nos serua, et pro nostro Caesare pugna
<lb/>Inque hostes fulmen Barbara semper habe.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="6">
<p>Sabba tuas nonas, et te Titus optat ad aram:
<lb/>Idem fitque tuus, Caesaris atque dies.
<lb/>Tu quod eras Solymis olim tumulatus in ipsis:
<lb/>Ille quod has vltor numinis ense domat.
<pb edRef="157a" facs="4013894_0359"/>
<lb/>Ossa tuo meruit victor componere templo:
<lb/>Festaque communi tempora ferre die.
<lb/>Quam bene vt ob superos susceperat aegida nostros:
<lb/>Cum superis nostris tam bene vt ille cubet.
<lb/>Quare, si qua huius tangit te gloria Caesar:
<lb/>Hac sperare polum tu quoque parte potes.
<lb/>Turpe quidem visu, non et laudabile dictu,
<lb/>Circum sancta dei busta iacere canes.
<lb/>Et dubitas veteres maiorum extinguere culpas?
<lb/>Protegere atque armis fortibus illa tuis?
<lb/>Sit tibi mens tantum bello concurrere, vinces:
<lb/>Victor et ad superas ibis ab ense domos.
<lb/>Dedecus et cedet, sed sub te principe cedet:
<lb/>Quum dabit audaces parthia victa manus.
<lb/>Donec erunt Solymae, Titus ingens fama manebit:
<lb/>Niteris ista sequi tu nisi, segnis eris.
<lb/>Interea hac manes dicat saluete beati:
<lb/>Sit cineri vt precium: foemina virque die.
<lb/>Atque solum iniiciens addat: quia sanctus es vltor:
<lb/>Pulueris hoc iactu sit tibi terra leuis.
<lb/>Audiuisse putes: iaciebant foemina virque:
<lb/>Admirati vrna Caesaris ossa tegi.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="7">
<p>Ortus erat terris de coelo lucifer alter:
<lb/>Vidi ego quum pueros regia sceptra sequi.
<lb/>Cingebant alii flauentia tempora lauro:
<lb/>Pars pedes ad templum pars erat agmen eques.
<lb/>Ergo inquam lyciaeque pater Pataraeque magister
<lb/>Si licet, ad causas, et tua festa veni.
<lb/>Ipse mone et cur sic celebraris ab agmine puro:
<lb/>Cur tibi sunt reges cur schola facta tua est.
<pb edRef="157b" facs="4013894_0360"/>
<lb/>Munera cumque ferant, cur sic ante ora sub ara
<lb/>Post sacrum eloquio carmina iuncta petis?
<lb/>Vox erat in cursu, precibus quum motus ab ara
<lb/>De solio placidus sic ait ore mihi.
<lb/>Accipe, quae poscis: nostri o studiose poeta,
<lb/>Pene puer studiis indubitate meis.
<lb/>Scilicet ante sacri fuerant in honore poetae:
<lb/>Gloriaque aonidum, curaque summa ducum.
<lb/>Tantaque Maiestas tanta his reuerentia, vt aetas
<lb/>Ausa sit hos magnos prisca vocare deos.
<lb/>Atque horum gentes oracula verba putabant:
<lb/>Et velut aethereus carmina partus erant.
<lb/>Magna sequebantur phoebeas praemia frontes:
<lb/>Creuerat et tantus laudis honore labor.
<lb/>Impetus ille sacer quo se exerceret in annos:
<lb/>His schola, vel syluis sanctior arbor erat.
<lb/>Vnde sibi a facto me cogit Apollinis aedis
<lb/>Vt Vaticanum nomen habere putem.
<lb/>Res redit ad pueros: sunt et ludibria musae:
<lb/>Vatis et est magnus nomen habere pudor.
<lb/>Natus eram Patarae, fuerat patareus Apollo:
<lb/>Pellitur hic, vatum me vetus vsus adit.
<lb/>Causa quod his nasci doctus sum visus vt ille:
<lb/>Et puer in cunis pene poeta fui.
<lb/>Hinc color a pueris, quod sors me sacra creauit
<lb/>Ante aram patrem, continuique pedum.
<lb/>Quodque patres reges dicunt, mea templa frequentant:
<lb/>Perque vias regum clamor it ante fores.
<lb/>At quod Mercurii lac tantum luce bibebam:
<lb/>Visus eram eloquii iura merere mei.
<pb edRef="158a" facs="4013894_0361"/>
<lb/>Quodque ego pro Phoebo color hic musisque frequentor
<lb/>Praesideo et teneris vatibus ipse meis.
<lb/>Carmina cum ediscant pueri schola nostra putatur
<lb/>Donaque et eloquio carmina iuncta ferunt.
<lb/>Quaque licet nostram nomen venerantur ad aram
<lb/>Suntque frequens agmen sollicitorque prece.
<lb/>Dixerat et rerum fuerat data causa roganti
<lb/>Inque meis dubiis ipse solutus eram.
<lb/>Protinus ex ara quum surgit ad aethera clamor:
<lb/>Vertimur, a regis nomine plausus erat.
<lb/>In puero posses ducis ipsam agnoscere mentem:
<lb/>Fert dona: atque tubis ducitur ante focos.
<lb/>Interea laeti spectabant facta parentes:
<lb/>Multus et in multa sede magister erat.
<lb/>Iam sacra libarant: resonabant pulpita cantu:
<lb/>Deque alto est strepitus, lisque iocosa loco.
<lb/>Hic elegi laudes: heroi carminis ille
<lb/>Accipit: eloquii pars graue nomen habet.
<lb/>Proque suo Phoebo referunt praeconia diuo:
<lb/>Quaque illi possunt parte placere, placent.
<lb/>Has mecum ipse suas laudes spectabat ab ara
<lb/>Vidimus ipsius quum simulachra vehi.
<lb/>Tecta per artificum munusque stipemque petebat:
<lb/>Cur rogo: sic pastor quum mihi sanctus ait.
<lb/>Iam fueram exceptus templo, solioque sedebam:
<lb/>Non secus hic sedeo quam modo in aede tibi.
<lb/>Vectus vt ipse fui: mea circum fertur imago
<lb/>Aeraque dant artes, dux quibus ipsa schola est,
<lb/>Haec ait, hi celebrant sed cur conuiuia dixi:
<lb/>Percipe dicenti quod petis ille refert.
<pb edRef="158b" facs="4013894_0362"/>
<lb/>Forte pater natum musis sacro ordine nostris
<lb/>Obtulerat: fidei tradideratque, meae.
<lb/>Obuius in triuio stygius puero obstitit hostis:
<lb/>Atque necat: poscor, vixit vt ante patri.
<lb/>Fama fit: accedunt socii, gaudentque: adeuntes
<lb/>Excepit genitor, continuitque dape.
<lb/>Facta manent: dederit quamuis mea regia mensam:
<lb/>Haec dapibus veniat debita causa suis.
<lb/>Carceris ante fores dixi, cur traditur ara?
<lb/>Num schola quod pueris carceris instar erat?
<lb/>Annuit, atque inquit, nostra est quoque cura reorum:
<lb/>Tres ego nam pueros carcere et ense leuo.
<lb/>Adde huc procumbit tibi cur mercator ad aram?
<lb/>Nautaque, vel mercis qui sibi nomen habet?
<lb/>Huic Cererem dixit, mediis in fluctibus auxi:
<lb/>Vitauitque maris me faciente minas.
<lb/>Castoris et fratris quos ignes ante putabant
<lb/>Alterius quamuis numinis esse velint.
<lb/>Nauta meos credit, pelagi exoriente procella:
<lb/>Atque illos supplex dum furit vnda rogat.
<lb/>Nominat et mediis pariter me fluctibus idem:
<lb/>Thusque focis hinc dat nunc pius ille meis.
<lb/>Nomina cui mercis, sociam mihi praebuit aram:
<lb/>Aequore quod tueor, quas tibi vendit opes.
<lb/>Dixit, et in solio ceu nunc est mansit in aede:
<lb/>Perque scholas strepitus, grandeque murmur erat.
<lb/>Atque vagus tota rex clamabatur in vrbe:
<lb/>Visque erat in mediis hoc veniente viis.
<lb/>Vno tres in equo ridebat turba sedentes:
<lb/>Vnde sibi similis nomina ludus habet.
<pb edRef="159a" facs="4013894_0363"/>
<lb/>Restat vt ingenium, atque optatas praebeat artes:
<lb/>Hunc puer, et docta est siqua puella roget.
<lb/>Sed vos praecipue hunc plagosi orate magistri,
<lb/>Aucta det vt lucrum vestra corona nouum.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="8">
<p>Tunc etiam pueris, ratio licet altera panis:
<lb/>Limen ad Eustachii sportula parua datur.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="9">
<p>Postera vbi e coelo tollet Pallantias ignes:
<lb/>Syderaque expellet mane reuecta dies.
<lb/>Quisquis es Ambrosio gratare: Insubria nanque
<lb/>Sponte pedum patri pontificale dedit.
<lb/>Scilicet innumeris vt laudibus ille pateret:
<lb/>Inter mortales hoc quoque dignus erat.
<lb/>Ergo sit ante focum: modo qui ludebat in vmbra
<lb/>Annosum saliens restituatque merum.
<lb/>Et modo flaminii, via quam saltare videbat:
<lb/>Foemina per medios ludat inepta lares.
<lb/>Frigoraque in madidis depellat laeta tabernis:
<lb/>Ne terat errantes cana pruina pedes.
<lb/>Interea succis cui dulcibus ora repleuit:
<lb/>Floreque sermones daedala pinxit apis.
<lb/>Vere mihi ambrosia sparsisti pectora quando:
<lb/>Melle quoque hic spargas carmina nostra tuo.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="10">
<p>Haec ego dicebam: nomen votumque, merebam:
<lb/>Atque preces vanas non tulit esse meas.
<lb/>Quum simul inspicio quae diuum festa sequantur:
<lb/>Et concepta poli semine mater erat.
<lb/>Templa requirebam: tacitusque arcana putabam:
<lb/>Laurenti ingentes contigeramque lares.
<lb/>Ecce foro: atque arae pendentem e poste tabellam
<lb/>Inspicio: accedo: scriptaque verba lego.
<pb edRef="159b" facs="4013894_0364"/>
<lb/>Illa fuere, hodie populo reseratur imago
<lb/>Conceptae, atque octo lucibus aede patet.
<lb/>Cras veniet coetus sociorum limen ad arae:
<lb/>Dosque datur, ducet per fora pompa preces.
<lb/>Ingredior: solium subeuntibus illa patebat:
<lb/>Procumbo, tactae subiicioque caput.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="11">
<p>Altera iam stellas Hyperionis alma fugarat:
<lb/>Restituor: celsam pompa erat ante domum.
<lb/>Vecta super comitum mater ceruice sedebat:
<lb/>Ad sacra velatis per fora terna viis.
<lb/>Virgoque virginibus gaudebat: nuptaque nuptis:
<lb/>Cantabantque tubis carmina mista chori.
<lb/>Agmen pone aderat, matresque, virique, colentes
<lb/>Vecta noto templis, iussaque festa deae.
<lb/>Nam cum forte dies non haec sibi ferret honores
<lb/>Esset et vnda rati saeua Helisine tuae.
<lb/>Aequore iactato, et te pene prementibus vndis,
<lb/>Ista viri est facies visa verenda loqui.
<lb/>Vt cadat ira maris, nec te premat imbre procella
<lb/>Fac de concepta virgine festa colas.
<lb/>Annuit his dictis, posuerunt aequora fluctus
<lb/>Sacraque fit lux haec: virgoque festa tulit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="12">
<p>Dicta quod haec eadem populi quoque maxima mater:
<lb/>Accipit hac huius munera certa die.
<lb/>Fertur enim summa Capitoli pictus ab arce
<lb/>Fronde coronatus, perspicuusque calix.
<lb/>Causa quod ante nucem iacuerunt ossa Neronis:
<lb/>Portaque erat media prodigiosa via.
<lb/>Sacra ferunt patres: caedi per somnia mandat
<lb/>Hanc dea: pontificis caeditur illa manu.
<pb edRef="160a" facs="4013894_0365"/>
<lb/>Damna leuat factum: qua nux est ponitur ara:
<lb/>Accipit et populi nomina virgo sui.
<lb/>Quaeque est flaminii, quae flumentana priorum:
<lb/>Porta modo atque via est illius ipsa nota.
<lb/>Ergo illi gratus populus dat dona quotannis:
<lb/>Prospera sit rebus suppliciterque rogat.
<lb/>Alma parens quare matres, vrbemque tuere:
<lb/>Patribus et praesta moenia tuta tuis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="13">
<p>Tempus item poscit Iouis hoc, et Caesaris ales:
<lb/>Curque sibi poscat magnus vterque facit.
<lb/>Vltus erat nostro defixum in numine ferrum:
<lb/>Et quae nunc gemina est Caesar habebat auem.
<lb/>Visus erat spreto Ioue nostrum numen amare:
<lb/>Et capere arma deo pro meliore manu.
<lb/>Quum deus haec patri, post victa opprobria mortis,
<lb/>Creditus est placido verba tulisse sono.
<lb/>Summe parens letho qui me cupiente dederunt:
<lb/>Supplicium merito triste dedisse vides.
<lb/>Author et hoc Caesar sed te suadente, tibique
<lb/>Non minus haec virtus quam mihi grata fuit.
<lb/>Huic aquila est signum, iacet ipse ad fana meorum:
<lb/>Par quoque sit volucrem munus habere suum.
<lb/>Dixerat et nati magno commotus amore
<lb/>Non secus in multis quam quoque saepe fuit.
<lb/>Fecit auem sydus genitor templique minores
<lb/>Arce locant: factum Caesaris vnde docet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="14">
<p>Quarta dies oritur: Damasus sua templa recludit
<lb/>Hic vbi celsa suo nomine tecta tenet.
<lb/>Pieridum vt taceam studiis quod doctus adhaesit:
<lb/>Magnaque facundae fama putatur aquae.
<pb edRef="160b" facs="4013894_0366"/>
<lb/>Soluat anhelanti defecta vt corpora morbo
<lb/>Pocula dat plebi sumit et aeger opem.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="15">
<p>Vltima pomosus autumnus tempora ponet:
<lb/>Altera quum Oceano lucida surget Eos.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="16">
<p>Nox vbi decedet: succedet lucifer illi:
<lb/>Per freta tranquillas aequor habebit aquas.
<lb/>Atque suo Alcedo signabit nomine tempus,
<lb/>Donec erunt plumis oua fouenda suis.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="17">
<p>Tunc quoque cana caput, glacieque impexa capillos,
<lb/>Tempus hyems terris solstitiale dabit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="18">
<p>Lucifero hoc etiam de sole sagittifer exit:
<lb/>Excipit aetherios et Capricornus equos.
<lb/>Iam deus ortus erat: Pan nos et tuta petamus
<lb/>Inquit, aditque fuga te bone Nile sua.
<lb/>Nec minus Aegyptum petit ingens sortibus infans:
<lb/>Aspicit: atque timet, hosteque poscor ait.
<lb/>Nilique intrat aquam, et nymphae succurrite dicit:
<lb/>Quid miser in clamas? quum pia mater ait.
<lb/>Pube tenus fluuio se merserat: ora reducens
<lb/>Est quia ait maior me tuus alma parens.
<lb/>Fassus erat numen: placuit patri: indeque coelo
<lb/>Octo huic bisque decem sydera clara dedit.
<lb/>Quaeque fuit terris, faciem formauit in astris:
<lb/>Atque ibi summa capri, caetera piscis habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="19">
<p>Postera brumales, lux candida terminat idus:
<lb/>Sensim et sole redit, noxque subarctat iter.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="20">
<p>Lucia formosas in eadem luce puellas
<lb/>Optat, ab his oculos et petit, atque faces.
<lb/>Namque illi teneris pars corpore prima puellis:
<lb/>Repperit his generum filia saepe patri.
<pb edRef="161a" facs="4013894_0367"/>
<lb/>Hosque ferunt: an quod fert Lucia nomina lucis?
<lb/>Illaque nil aliud quam via lucis erat?
<lb/>Lucis egent oculi: luces plebs nuncupat illos:
<lb/>Visa nec a vero est causa aliena suo.
<lb/>An sit eram in dubio, quaerebam et vera: nec illa
<lb/>Vnde rogem poteram certior esse mihi.
<lb/>Vertor, diuae arae stabant ad limina caeci:
<lb/>Vnus ab his sumpta quum stipe forte canit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="21">
<p>Lucia trinacrias inter pulcherrima Nymphas:
<lb/>Cui par forma quidem nobilitasque fuit.
<lb/>Nupta deo magnae cereri dare thura negabat:
<lb/>Fit rea, et ante trucis iudicis ora venit.
<lb/>Vt videt hanc: vincor iudex a virgine clamat:
<lb/>Carpitur: et tacito victus amore furit.
<lb/>Corporeque e toto feriebant pectus ocelli:
<lb/>Quid faceret? curuam mane vocauit anum.
<lb/>Atque huic vror ait, causa est sed Lucia flammae:
<lb/>Carcere ego hanc: oculis me tenet ipsa suis.
<lb/>Detinet, et miserum tantum me sauciat illis:
<lb/>Hei mihi, quam ex vero Lucia nomen habet.
<lb/>Effice vt haec mea sit, cur det cum sanguine poenas?
<lb/>Salua sit, vna salus vita duobus erit.
<lb/>Risit anus primum: mox callida desine dixit:
<lb/>Hactenus: et postes carceris inde petit.
<lb/>Ante adit hanc precibus, post tristia voce minatur:
<lb/>Victa nec est precibus, victa nec illa minis.
<lb/>Audit vt esse oculos causam, rapit ipsa nocentes:
<lb/>Hos illi et, quos vult, i refer inquit anus.
<lb/>Accipit illa oculos, et fert hos munus amanti:
<lb/>In manu adhuc illos aurea pixis habet.
<pb edRef="161b" facs="4013894_0368"/>
<lb/>Caeca erat, e coelo referuntur lumina nocte,
<lb/>Ex ara vnde oculis praesidet illa suis.
<lb/>Dixerat, aera dedi, visus quia vera referre:
<lb/>Ceperat, atque aliis saepe canebat idem.
<lb/>Stabat ad haec medio collecta ex agmine turba,
<lb/>Quum sic inde mihi nauita iunctus ait.
<lb/>Sunt sunt ista parum: ne tantum lumina seruet:
<lb/>Diua quoque in portu candida munus habet.
<lb/>Hostia sunt: Tybris dixerunt atria prisci,
<lb/>Aura hic et felix Lucia templa tenent.
<lb/>Perque vndas vento puppim regit Aura secundo:
<lb/>Luciaque vt coelum luceat ipsa facit.
<lb/>Dixit: et artifici coniuncto exponitis inquit:
<lb/>Vos quoque cur merces? factaque nomen habent?
<lb/>Ille ad opus dixit, quis nescit? lucis egemus:
<lb/>Hancque ferunt oculi: praeueniuntque manus.
<lb/>Attrahit emptores ad mercem diua videndo:
<lb/>Inde via in media quisque recludit opes.
<lb/>Seu fore quod pateat votis emptoris aperta:
<lb/>Panditur ad postes siue quod illa suos.
<lb/>Merce ibi pro passa spasam nos turba vocamus:
<lb/>Tertiaque in culpa est littera mota loco.
<lb/>Praeterea luce hac natali grata propinquo,
<lb/>Strena Syracosium de trabe nectit opus.
<lb/>Quique emit, vt moneat: tinnit lanae aureus orbis:
<lb/>Sub quo aerariolum faucibus aera bibit.
<lb/>Hactenus: et nobis facies hinc noscitur anni,
<lb/>Mistus in hac turba durus arator ait.
<lb/>Nanque dies bis sex superant natalis ad aram:
<lb/>Singulus et vultum lumine mensis habet.
<pb edRef="162a" facs="4013894_0369"/>
<lb/>Lucidus vtque dies, sic mensis lucidus ibit;
<lb/>Quaeque dat his luces, Lucia signa refert.
<lb/>Talia dicenti puer illius ibat ab ara,
<lb/>Atque facem, atque oculos, saepe vocabat emas.
<lb/>Agricola hos emit egerunt quisque quod ille:
<lb/>Donaque coniiciunt virginis ante pedes.
<lb/>Cautus idem feci, dixique hos candida fictos
<lb/>Accipe diua oculos, et tueare meos.
<lb/>Sed tot erant illi, quot puro sydera coelo:
<lb/>Vincebatque oculos lucibus Arge tuos.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="22">
<p>Tempore et hoc rediens sensi praesepe parari:
<lb/>Hic vbi vestales iuncta Minerua videt:</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="23">
<p>Lux sua Mercurio est, et quatuor imperat horas:
<lb/>Nos pia nascenti purget vt ara deo.
<lb/>Quam bene procedunt fastis sua tempora nostris
<lb/>Quamque tenet ventos nostra carina suos.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="24">
<p>Aram, quod sequitur tempus: coelo edet ab alto:
<lb/>Vt quae nascetur victima vera litet.
<lb/>Tempus erat partus: quum sic deus ecce Sybilla
<lb/>Ecce deus dixit, numine plena dei.
<lb/>Inde manum tollens ad euntis lumina solis:
<lb/>Torua ferit terram, spectat et ora ducis.
<lb/>Cerneque ait natum quae in sole amplexa coruscat:
<lb/>Illa parens virgo est, filius ille deus.
<lb/>Is multo maior te Caesar cuncta tenebit:
<lb/>Dixerat, obstupuit protinus ille sono.
<lb/>Indeque se ad matrem conuertit, solis et orbem:
<lb/>Et legit: haec coeli dicitur ara mei.
<lb/>Thura parat supplex, visumque his numen adorat:
<lb/>Ante sed in propria ponitur ara domo.
<pb edRef="162b" facs="4013894_0370"/>
<lb/>Astra deus tulerat, solioque ad sceptra paterno
<lb/>Sederat, et maius hoc erat orbe nihil.
<lb/>Prisca giganteo, quum sic ait, ara labore
<lb/>Creuerat, haec creuit sanguinis imbre mei.
<lb/>Ergo polum subeat, sic quum Capitolia linquit:
<lb/>Quatuor et stellis ara recepta polo est.
<lb/>Quaeque tulit coelo seruauit nomina terris:
<lb/>Alta decensque iuit alta decensque manet.
<lb/>Perque annum fasces Romanos prospera reddit:
<lb/>Aptaque principiis omina semper habet.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="25">
<p>Hac et nauta die si spectat sydera, Delphin
<lb/>Protinus a cauda mane videndus erit.
<lb/>AItera causa manet, nec primae dissona, signi:
<lb/>Quam dedit a Padua qui sibi nomen habet.
<lb/>Voce sua doctus Delphinas traxit Arion:
<lb/>Mulcet dum nautas per mare voce lyrae.
<lb/>Hic quoque cum toto iam carmine notus in orbe
<lb/>Esset: et aspiceret pectora iniqua sacris.
<lb/>Ad sacra non fidas quo vertat carmine gentes:
<lb/>Adriacum ad littus concinit ore deum.
<lb/>Voceque coelesti Delphinas ab aequore traxit:
<lb/>Gens quibus inspectis vera ait ipse canis.
<lb/>Tunc Delphina deus, tetigit qui littora primus:
<lb/>Tollit, bisque polo sydera quinque facit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="26">
<p>Quarta dies stygio te Lazare reddit ab orbe:
<lb/>Non poterat tumulis aptior esse tuis.
<lb/>Nox erat, et manes multi vix esse putabant:
<lb/>Lazare ades dixi, veraque sancte mone.
<lb/>Finieram: coram velut ossea venit imago:
<lb/>Tristis odor, timido constiterantque comae.
<pb edRef="163a" facs="4013894_0371"/>
<lb/>Tunc leuis horrendo sensim commota fragore
<lb/>Murmure in exiguo talia visa loqui.
<lb/>Non sunt, pone metum, non sunt nunc fabula manes,
<lb/>Nempe suus sequitur tristia fata timor.
<lb/>Nec locus est idem, nec poena his cernitur vna:
<lb/>Proque suo merito praemia quisque capit.
<lb/>Iusque, magistratumque, timent, legesque loquentis:
<lb/>Non secus ad superos quam timuere prius.
<lb/>Hinc vbi narrauit confusa voce labores
<lb/>Quos tulit, atque auidi diuitis acta sui.
<lb/>Vtque etiam ex vndis stygiis reuocatus in auras
<lb/>De tumulo ad vocem sustulit ora suo.
<lb/>Multaque praeterea post haec vt sponte locutus
<lb/>De Stephani leto, Massiliaeque pedo.
<lb/>Styx ait vt cepit: non ianitor aere mouetur:
<lb/>Stantque adamanteis limina surda seris.
<lb/>Hic domus est sceleris, vexant tormenta nocentes:
<lb/>Hei mihi, quam durus manibus ille locus.
<lb/>Sellam habet et iudex, circumstant ordine lecti:
<lb/>Flebilis et supplex vmbra tribunal adit.
<lb/>Ad mala sollicitis nigra sortibus vrna mouetur:
<lb/>Et pila iudicium triste soluta facit.
<lb/>Est canis et tortor, soror est non vna flagello
<lb/>Saeuaque Titanum cum Phlegethonte manus,
<lb/>Aulam animae gemitu vacuam, et plangoribus implent:
<lb/>Multaque verberibus mista catena sonat.
<lb/>Iste gemit saxo: fugienti ille aret in unda
<lb/>Pendet is a radiis hic laniatur aue.
<lb/>Mille mali facies, poenarum mille dolores,
<lb/>Vtque rei, insontes debita iura ferunt.
<pb edRef="163b" facs="4013894_0372"/>
<lb/>Non procul hinc animas purgant sublimia, quae spem
<lb/>Luminis ad coelum liberioris habent.
<lb/>Poena quidem leuior: leuior quia noxa: sed illam
<lb/>Est quoque qui nollet sustinuisse sibi.
<lb/>Summa coronatos attollunt atria diuos:
<lb/>Parsque sub Elysio gramina colle tenet.
<lb/>Parsque suo Eridono cincta est sanctoque vireto
<lb/>Perque recens pratum valle nitente iacet.
<lb/>Hic vel serta legunt, vel laeti carmina cantant,
<lb/>Aut pedibus plaudunt lata per arua choros.
<lb/>Sole suo regio haec, atque aethere gaudet aperto:
<lb/>Cumque deo heroas numina nostra tenet.
<lb/>Hincque tibi reddor, sit gratia magna sorori
<lb/>Sitque deo, sub quo bis mihi vita fuit.
<lb/>Dixerat, et manes se viuere teste probarat:
<lb/>Vt poteram pauidus quum tamen ista loquor.
<lb/>An mala res mors est? nam te risisse loquuntur
<lb/>Nunquam, de stygio laetus vt orbe redis.
<lb/>Non mala mors inquit, requies namque illa malorum est:
<lb/>Quae venit ex illa poena, dolenda venit.
<lb/>Risus ab ore fugit, non quod me tristia vexent:
<lb/>Sed quoniam rursus mox moriturus eram.
<lb/>Finierat, dixi squallet cur vlcere corpus:
<lb/>In tumulo hac facie num ne cadauer erat?
<lb/>Annuit, atque inquit, sopitus forte iacebam
<lb/>Aque deo lenis mors mihi somnus erat.
<lb/>Quum vox ecce sonat, fierem quo gloria nato:
<lb/>Atque veni, exclamat Lazare amice foras.
<lb/>Lazare amice foras venias dicebat, ab vmbris
<lb/>Ibam, quum exurgens quo ruis Orcus ait?
<pb edRef="164a" facs="4013894_0373"/>
<lb/>Non impune feres, et pus spuit: iuit in vlcus:
<lb/>Non secus Antoni quam stygis ignis abit.
<lb/>Sunt tibi templa procul, custos stipis aera tabellis
<lb/>Postulat, haec dixi, quum lacer ille refert.
<lb/>Tabida suscepti mea sunt contagia morbi:
<lb/>Hinc procul a populo tradita templa vides.
<lb/>Saepe quod abrodunt miseris os vlcera totum:
<lb/>Abrosum et vitio sordis inerme sonat.
<lb/>Nexa tabella illis pro labris bina mouetur:
<lb/>Quassaque pro lingua tertia poscit opem.
<lb/>Mane erat, instabam, sonuerunt ossa per auras:
<lb/>Vertor, ab alloquio fugerat ille meo.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="27">
<p>Ipsa licet tendat cras tela sagittifer arcu:
<lb/>Oceani seras fronte subibit aquas.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="28">
<p>Mater ab eoo quum Memnonis orbe redibit:
<lb/>Cedet auis coelo, quae gerit arma Ioui.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="29">
<p>Tertia lux Thomae est, vigilat media ante sed illi
<lb/>Rusticus et pinguem quaerit ad exta suem.
<lb/>An sibi quod caesa sue Saturnalia prisci
<lb/>Pinguia reddebant? mos vetus optat idem?
<lb/>Et tamen acceptus genio fuit ante December:
<lb/>Huicque sacer sus est, causaque pene patet.
<lb/>Cum sue conuictu brumalia tempora agrestis
<lb/>Turba celebrabat, factaque ferre potest.
<lb/>Nupta sed ipsa nouo tunc quum deducta marito est,
<lb/>Quod fit adhuc, tostam ponit in ora suem.
<lb/>Author et Aeneas, Thomae conuiua sedebat
<lb/>Nupta tibi, hic ritus forsitan inde venit.
<lb/>Magna quoque antiqui sue caesa festa colebant:
<lb/>Qualem natalis credimus esse diem.
<pb edRef="164b" facs="4013894_0374"/>
<lb/>Sint ea cuncta licet, vero est haec causa propinqua:
<lb/>Sus cadit, et multis vsibus apta venit.
<lb/>Siue quod e succo herbarum medicina paratur.
<lb/>Seu noua quod quondam hac limina nupta linit.
<lb/>Pars ea seruatur herbis quae crescit, et vngit:
<lb/>(Vnde vxor) quod opem qua medeatur habet.
<lb/>Caetera solemni verubus defixa salignis
<lb/>Nocte igni torrent, festaque magna colunt.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="30">
<p>Lux est, et toto a qua foemina pellitur anno:
<lb/>Hac semel ante arcam transit in aede die.
<lb/>Scilicet exceptus Thomas conuiua puellae
<lb/>Creditur hoc nuribus ipse dedisse suis.
<lb/>Tacta sed ecce sonat duodeni mensa Senatus
<lb/>Pane puellarum, subteriturque prece.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="31">
<p>Nautaque conuiuae quo sit memor ipse magistri,
<lb/>Dat Cererem, captis qua fuit ara viris.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="32">
<p>E coelo iugulae tibi cras panduntur Orion:
<lb/>Tempus et his agnus quum petit vber erit.</p></div>

<div type="textpart" subtype="section" xml:base="urn:cts:latinLit:stoa0367.stoa001.ogl-lat1:12" n="33">
<p>Quum tot erunt luces, parcarum nomina quot sunt:
<lb/>Debita nox duris vltima rebus erit.
<lb/>Tota sit vt foelix: eademque vt prospera tota:
<lb/>Linguis atque animis foemina virque faue.
<lb/>Cernite coelesti panduntur vt omnia nato:
<lb/>Resque sibi vt raras angulus omnis habet.
<lb/>Non est autumnus, sunt et super arbore poma:
<lb/>Pendet et ex vlmis vitibus vua suis.
<lb/>Melle placent Tigres, blandi sunt melle Leones:
<lb/>Dulcis et ore anguis, denteque mitis aper.
<lb/>Cum canibus riui veniunt ad pocula cerui:
<lb/>Iunctaque montanum non timet agna lupum.
<pb edRef="165a" facs="4013894_0375"/>
<lb/>Mille operum facies, pax est, sunt mille colores:
<lb/>Nescio quid blande pectora nostra tenet.
<lb/>Iamque viae et sanctae velantur frondibus arae:
<lb/>Atque sacri e summis turribus aera monent.
<lb/>Alta frequentantur celebri Capitolia pompa:
<lb/>Et Vaticano uisitur aula iugo.
<lb/>Signa dedit, nox est, solitos sibi sacra requirit
<lb/>Bruma sales, mensae tectaque culta iuuant.
<lb/>Intonuit moles, propriis decet aedibus esse:
<lb/>Cumque suis toto gaudia ferre sinu.
<lb/>Nascitur igne deus, componitur ignibus ilex:
<lb/>Compositoque ardent grandia ligna foco.
<lb/>Visimur alterne, suntque ipsi in honore propinqui:
<lb/>Perque domos currunt munera, perque vias.
<lb/>Principio, iam fas, ieiunia soluere noctis:
<lb/>Sumereque incisos more iubente fauos:
<lb/>Dulcia gustamus, gustatis poscimus aera:
<lb/>Ducere et his ludo tempora nocte iuuat.
<lb/>Et iuuat ante ignem positis consydere scamnis:
<lb/>Riteque praesentem credere adesse deum.
<lb/>Inque vicem sanctos formari rebus in vsus:
<lb/>Discereque arcanos atque docere sonos.
<lb/>Ecce coronati sed se ad praesepia sistunt,
<lb/>Iam bos iam placidas inter asellus oues.
<lb/>Nubila discedunt: ponunt et flamina uenti:
<lb/>Sacra petat, ludis abstineatque manus.
<lb/>Nascitur ecce deus, vocat aes, terna incipit ara:
<lb/>In templo uigilet foemina, virque, suo.
<lb/>Iam mora ne noceat, ne pellat frigus ab ara:
<lb/>Qua media est flammis ignis in aede micat.
<pb edRef="165b" facs="4013894_0376"/>
<lb/>Vellem ego Moeonium iam nunc mihi pectus: et ora
<lb/>Illius in latium quo duce Troia venit.
<lb/>Pauperis ingenii nascentem dicere Christum
<lb/>Non est, certe humeros debilitabit onus.
<lb/>Quare ne damno mea parua immanibus actis
<lb/>Musa sit: ingenio vim ferat ille meo.
<lb/>Ergo deo fierent hic vt nascente calendae:
<lb/>Orta sub Augusto tempora pacis erant.
<lb/>Ire suum Caesar sub iura coegerat orbem:
<lb/>Quum patriae iussus: tecta Iosephus adit.
<lb/>Tota domus sequitur, fuit haec taurusque, asinusque,
<lb/>Virgoque, cui partus iam prope tempus erat.
<lb/>Contigerant Bethelem, complebant moenia gentes:
<lb/>Tectaque nulla aderant: cui domus orbis erat.
<lb/>De stipula ante vident cannisque palustribus antrum
<lb/>Stare casam, paries vimine factus erat.
<lb/>Stat praesepe, asinus subit hoc, et taurus, at illis
<lb/>Non pudor in stipula procubuisse fuit.
<lb/>Omnia per terras mulcebat corpora somnus:
<lb/>Altaque iam medium luna tenebat iter.
<lb/>Quum subito sanctum resplenduit ignibus antrum:
<lb/>Credite posteritas, virgine natus erat.
<lb/>Virgine natus erat deus, et mortalis, at ipsa
<lb/>Impatiens stabat mater vt ante viri.
<lb/>Vidit, et obstupuit coelum, terra, aequor, et aer:
<lb/>Virginem adhuc matrem sic peperisse deum.
<lb/>Quid facerent? res est, patuere oracula vatum:
<lb/>Tardaque quae visa est, venerat ipsa fides.
<lb/>Credere ne dubitent: delubrum sudat oliuo:
<lb/>Solque triplex oritur, templaque prisca cadunt.
<pb edRef="166a" facs="4013894_0377"/>
<lb/>Gramina dat campus, producit vinea flores:
<lb/>Herbis verque redit, blandaque bruma iuuat.
<lb/>Exoritur sydus, nati timuere Cybelles
<lb/>Vox erat ecce gigas: delituere metu.
<lb/>Quodque licet taurus fit Iuppiter, ales Apollo:
<lb/>Cynthia fele latet, pisceque tecta Venus.
<lb/>Neptunus Delphina subit, Cyllenius Ibin:
<lb/>Fit Saturnus equus, Bacchus et vua fuit.
<lb/>Est sua auis Pallas, Iuno pauone sub ipso est:
<lb/>Itque ad Persephonen non reditura Ceres.
<lb/>Tu quoque, ni fallor, timuisti Caesar euntem:
<lb/>Illum quum ostendit casta Sybilla tibi.
<lb/>Quod vix ipse putas, illa monstrante videbas
<lb/>Atque puer, non tu, iam pater orbis erat.
<lb/>Ille deus terris te dignior ille vocari,
<lb/>Dux hominum cum sit, cum pater ipse deum.
<lb/>Semine nam humano natus tua sceptra tulisti:
<lb/>Regnat ab aeterno natus is orbe patre.
<lb/>Ipse colis fastus, pietatem Christus amauit:
<lb/>Tuque probas, falsos destruit ille deos.
<lb/>In populos geris arma ferox, cruce militat ille:
<lb/>Tu ferro gentes, vocibus ille domat.
<lb/>Templa facis, facit ille suis sed numina templis,
<lb/>Tu lege, hic pura crimina tollit aqua.
<lb/>Vltus es infestum tibi qui patrem enecat hostem:
<lb/>Hic veniam qui ipsi fata dedere, dedit.
<lb/>Roma timet, post te qui successere, tyrannos:
<lb/>Post hunc sunt sancti quos colit illa patres.
<lb/>Natus erat sub te, foret vt te numine maior:
<lb/>Fassus et hoc illi es, quum tua thura dabas.
<pb edRef="166b" facs="4013894_0378"/>
<lb/>Di saluete igitur, terris noua sacra daturi:
<lb/>Tuque tui alterius Roma futura Iouis.
<lb/>Sub meliore tibi sunt sacra, araeque Tonante,
<lb/>Matris io aeternus stat puer ante pedes.
<lb/>Salue magne infans, quo ferrea desinit aetas:
<lb/>Ex vero et virgo quo veniente redit.
<lb/>Te nascente tuus feret aurea saecula mundus:
<lb/>His et ab integro mensis et annus erit.
<lb/>Praedictusque tuis, iam tu regnabis Apollo:
<lb/>Aeui tuque decus, tu decus orbis eris.
<lb/>Te duce nulla aderunt veteris vestigia culpae:
<lb/>Gente et pacata iura paterna dabis.
<lb/>Terra tibi nullo referet sua munera cultu:
<lb/>Cumque mero fruges ad noua sacra dabit.
<lb/>Heroas diuis mistos, matremque videbis:
<lb/>In summo aque illis vertice visus eris.
<lb/>Qui nocuit Serpens, arborque imbuta veneno
<lb/>Occidet, et partae ligna salutis erunt.
<lb/>Quae patris et tua sit virtus noscetur, at a te
<lb/>Claue ratem Typhis qui regat alter erit.
<lb/>Alter et heroum numerus, fidei altera bella:
<lb/>Vnde aderis terris, vndeque victor aquis.
<lb/>Aggredere, o sanctos venit iam tempus honores:
<lb/>Ipse deum soboles ipse futurus eras.
<lb/>Tu tu promissum es magni patris incrementum:
<lb/>Aspice iam quam te gaudeat omne latus.
<lb/>Haec ipse: inque solo stabat: qui torquet Olympum:
<lb/>Foenum, et pro stellis algaque, vilis erat.
<lb/>Quique fouet cunctos, taurusque, asinusque, fouebant,
<lb/>Atque illi supplex cum sene mater erat.
<pb edRef="167a" facs="4013894_0379"/>
<lb/>Incipe, magne puer venerandam agnoscere matrem:
<lb/>Te peperit: mensa digna sit illa tua.
<lb/>Incipe, et interea saecli melioris origo:
<lb/>De superis quando tu mihi natus homo es.
<lb/>Ore doce (si fas) cur huc descendis olympo:
<lb/>Cunctaque cum tua sint, cur casa tecta dedit.
<lb/>Haec ego, quum radii circum micuere loquentem:
<lb/>Et tulit ante oculos non puer ora meos.
<lb/>Extimui, dextraque crucem mundumque sinistra
<lb/>Ille tenens placidos hos dedit ore sonos.
<lb/>Pone metum o vates et nostri conditor anni
<lb/>Quaeque petis tota iam tibi mente tene.
<lb/>Quod mea sacra canis: vestra quod imagine nascor:
<lb/>Est mihi fas oculos ante venire tuos.
<lb/>Foemina me pepulit: reuocauit foemina terris:
<lb/>Atque via, vt soluam sanguine crimen, erat.
<lb/>Natus at Adamus nostro est quia pauper in horto:
<lb/>Ille quod est primus, ipse secundus eram.
<lb/>Cum sint crimen opes, aliis exempla daturus
<lb/>Sponte deus subii sordida tecta casae.
<lb/>Dixerat ille, mihi rediere in pectora vires:
<lb/>Signifero rursus quum loquor ista deo.
<lb/>Haec video: renouas sed dic cur gentibus annum:
<lb/>Cumque nouo surgit cur quoque pene vetus.
<lb/>Omnia sint inquit cum nostris clara figuris:
<lb/>Vnde tuum per me iure mouetur opus.
<lb/>Iam dare me nato renouatum gentibus annum
<lb/>Fas erat, et saeclis subdere prisca nouis:
<lb/>Quod facere vt possem, vtque haec emendare uiderer:
<lb/>Quod mihi consilium patris ab arce fuit.
<pb edRef="167b" facs="4013894_0380"/>
<lb/>Tempora, quae impleui, paulum vt distare putentur:
<lb/>Certa calendarum non ego iura sequor.
<lb/>Estque ideo extremo natalis tempore mensis
<lb/>Octauo vt priscis praeferar ipse die.
<lb/>Annus et hic nouus est, uetus et mox, sint velut vnus:
<lb/>Vt noua praecedant: prisca sequantur iter.
<lb/>Fitque nouus ritus: sit vt illo victa vetustas:
<lb/>Sacraque mutantur: caetera vt ante manent.
<lb/>Subsequor: et sanctae pandunt sua secula portae
<lb/>Iudaeum et titulum quum venit annus habet.
<lb/>Adde quod ipsa nouos patres creat ara: quod ensis,
<lb/>Et pileus sacer est, hactenus, ille refert.
<lb/>Porta ego ab Abramo: duce me fit nomen et annus:
<lb/>Et libertatis tempora sanctus habet.
<lb/>Me nascente, alio quamuis quoque tempore praestent:
<lb/>Ara creat patres, patribus ara fui.
<lb/>Caesaris imperium nostrum est: est totus et orbis:
<lb/>Iuraque do populis, iustitiamque colo.
<lb/>Aureus hinc ensis, pileus munimen in hostes.
<lb/>Monstrat: et in gemmis alba columba suis.
<lb/>Fitque in nocte sacer nostri natalis ad aram:
<lb/>Principium rebus quod fuit inde meis.
<lb/>Finierat: restet ne pars rerum vlla tuarum:
<lb/>Sunt quoniam nobis temporis acta tui.
<lb/>Dulcia cur petimus? pariter praebemus et aera?
<lb/>An quoque vt in multis facta vetusta probas?
<lb/>Annuit: atque inquit, mihi signant dulcia Manna:
<lb/>Quodque mihi reges aera dedere, datis.
<lb/>Tibia dat cantus, pro cantu poscit et aera
<lb/>Ante fores patrum, tectaque magna ducum.
<pb edRef="168a" facs="4013894_0381"/>
<lb/>Tibia quum nascor cecinit pastoribus inquit:
<lb/>Deque meo coelo carmen it inter oues.
<lb/>Praestat idem, nato gratetur vt apta parenti:
<lb/>Quique mihi debent, postulat aera patres.
<lb/>Praeterea nascor quia nuptae, iungor et illi:
<lb/>Munera pro facto tibia festa petit.
<lb/>Hinc, ea dum cantat: qui me comitantur ad illam:
<lb/>Dant tria pro nupta tres sua dona mihi
<lb/>Primus enim ornauit connubia nostra coronis
<lb/>Alter ad haec grata virginitate venit.
<lb/>Tertia turba insons pueri cecinere Hymenaeum:
<lb/>Cumque meis superis impediere choros.
<lb/>Dixerat, et fastis tria festa redegerat idem,
<lb/>Quae data natali praeteriturus eram.
<lb/>Tunc ego: iam didici poscat cur tibia munus
<lb/>Suntque mihi causis cognita multa suis.
<lb/>Adde precor, tamquam ne epulis hymenaea probemus?
<lb/>Haec sibi lux semper carnibus vsa venit?
<lb/>Sit licet hoc dixit, poscunt solennia ritum:
<lb/>Mater et in partu pinguibus vsa iacet:
<lb/>Praeterea carnes, quas me dum concipit illa
<lb/>Abstulerat multis lucibus, ista refert.
<lb/>Si scelus esse putant, quum vna duo luce dat vnus:
<lb/>Dat tibi in hac dixi cur tria liba die?
<lb/>Mens, pater, et natus, quod nos tres dicimur vnus:
<lb/>Vna ait: hac unus dat tria liba die.
<lb/>Cur bis quarta inquam: tibi lux instaurat honores?
<lb/>Quaeque modo attulimus, cogimur illa dare?
<lb/>Gentibus hic nascor, illic ego legibus inquit:
<lb/>De quibus a patre est reddita causa meo.
<pb edRef="168b" facs="4013894_0382"/>
<lb/>Annueram: at dixi: quoniam nox longa, nec ipse
<lb/>Instruar vt rebus forte grauare tuis.
<lb/>Tres mihi nunc restant tua post cunabula luces,
<lb/>Et totidem: rebus nec tamen orta dies.
<lb/>Ne scindatur opus, mihi quod tu claudere debes:
<lb/>Quo tua coniungas oribus ora patris.
<lb/>Quem canimus mensem, lux vltima finit et annum:
<lb/>Illaque Syluestri est, et mihi finit opus.
<lb/>Nota tibi, fasces cur illa luce petuntur?
<lb/>Natalis poterant quos dare festa tui?
<lb/>Qui capiunt tres sunt, nec habent hi nomen auorum
<lb/>Nec fasces, saltem hos Ianus vt ante daret.
<lb/>Scilicet ipse inquit: Syluester regna recepit
<lb/>Quum nostra mundus Caesar abiuit aqua.
<lb/>Cumque nouo regno mutata est forma Senatus:
<lb/>Curia quaeque fuit Caesaris, illa mea est.
<lb/>Distet et vt cultus, qui fasces ante duorum,
<lb/>Nunc ego quod trinus: hos sibi ternus habet.
<lb/>Atque quater ternis renouatur mensibus ordo:
<lb/>Plena sit vt numero Curia tota meo.
<lb/>Nomina ne ue obstent priscorum: seruo quod orbem:
<lb/>Seruatoris inest his nota nostra tribus.
<lb/>Quique fuere, manent bis sex nunc ordine fasces:
<lb/>Qui meus est titulus, discipulisque meis.
<lb/>Hinc vbi lux illa est duodena his hasta praeibit:
<lb/>Quae solet et patribus picta praeire meis.
<lb/>Ritus at vt iam sit nostro emendatus auorum:
<lb/>Quae Ianus priscis, lux parat illa meis.
<lb/>Caesaris ante pedes quos ipse Senatus inibat:
<lb/>Ante pedes fasces nunc init ille patris.
<pb edRef="169a" facs="4013894_0383"/>
<lb/>Quique sedet pro me: ceu sit Syluester, honores
<lb/>Diuidit, et cogit tangere iura manu.
<lb/>Luceque dehinc Iani, iuratus quisque subibit
<lb/>Munus, et a nobis vim sibi iuris habet.
<lb/>Vltima at illa dies tibi visa est forsan in anno:
<lb/>Falleris, illa anno est septima festa meo.
<lb/>Adde quod haec spatiis fuerint si iuncta dierum:
<lb/>Natali inuenies omnia facta meo.
<lb/>Res tua sed postquam: postquam tua forma Senatus:
<lb/>Cur non et ciuis ipse Senator erit?
<lb/>Scilicet ille inquit: posci vt videatur ab agris:
<lb/>(Pascebat placidas ante Senator oues.)
<lb/>Quaeritur externus, sunt hoc et nomine patres:
<lb/>Vt sacra Maiestas seruet in vrbe decus.
<lb/>Hinc sibi vt ex illa Capitoli ductus ab arce
<lb/>Sceptra ferat, pompas ipseque, et ensis habet.
<lb/>Magna quidem sunt haec: sed si te parua mouebunt:
<lb/>Carica cur illa nuxque petenda die?
<lb/>Carica poscuntur nux et non parua putabis:
<lb/>Omne quod hoc per me cessit ab orbe vetus.
<lb/>Iunge puer lecto pueri cur verbere surgit?
<lb/>Verbera quique infert, mox timet illa pati?
<lb/>Vt puer a puero sic truditur annus ab anno:
<lb/>Segnitiemque puer ponit, et annus: ait.
<lb/>Et sibi Syluester fertur frenasse draconem:
<lb/>Hic vbi Ditis eques viuus adiuit aquas.
<lb/>Vera licet, dixit, sint haec, dant acta figuram:
<lb/>Quae mihi, quae votis non aliena tuis.
<lb/>Anguis et annus enim simili ratione tenentur:
<lb/>Orbibus itque annus: recta nec anguis habet.
<pb edRef="169b" facs="4013894_0384"/>
<lb/>Anguem forte prius frenauit: frenat et annum:
<lb/>Visus et officium est esse secutus idem.
<lb/>Vna dies mensem nam finit, finit et annum,
<lb/>Non secus ac coeptum nunc tibi finit iter.
<lb/>Hactenus: et patri coniunxit colla sequenti:
<lb/>Ante biceps Ianus, nunc deus vnde triceps.
<lb/>Nunc deus vnde triceps, qui Iano augustior ipso est:
<lb/>Haec ego natali quum fuit orta dies.
<lb/>Ipseque vt auspiciis foret hinc felicibus annus:
<lb/>Quisque loquebatur prospera verba prece.
<lb/>Ara frequens stabat, ter libabantur honores:
<lb/>Grataque erat, dum rem ter legit ara, mora.
<lb/>Pars aderat sacris, nectar pars inde petebat:
<lb/>Ocia erant, ludis abfueratque manus.
<lb/>Gemmeus aurato pileus renitebat ab ense:
<lb/>Ante patrem: turbis abstuleratque locum.
<lb/>Omenque et dulcem quo quisque resumeret annum:
<lb/>Cum stipe erant posito dulcia in orbe mero.
<lb/>Factaque ducebant Iani clausura calendas:
<lb/>Ductus ab intonsis vt monet vsus auis.
<lb/>Ergo dies salue rerum pulcherrima dixi:
<lb/>Adque tuos melior candidiorque redi.
<lb/>Tuque deus, cuius monitu sulcauimus aequor:
<lb/>Accipe, quod soluis trinus et vnus, opus.
<lb/>Venimus ad portum: sertum praebete carinae:
<lb/>Quae iam festa deo, sacraque, vexit aquis.
<lb/>Sanctum opus exactum est: iam non ego fata timebo:
<lb/>Vt veniant, aliqua parte superstes ero.
<lb/>Numina donec erunt, et euntia sydera viuam.
<lb/>Romaque qua toto rem tenet orbe, legar.
<lb/>FINIS.
<lb/></p></div></div></div>            

        </body>
    </text>
</TEI>
